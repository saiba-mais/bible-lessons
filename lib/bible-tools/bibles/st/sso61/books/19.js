var book = {
	"name": "Dipesaleme",
	"numChapters": 150,
	"chapters": {
		"1": {
			"1": "<sup>1</sup> Ho lehlohonolo motho ya sa lateleng keletso ya bakgopo, ya sa emeng tseleng ya baetsadibe, ya sa duleng mokgatlong wa basomi;",
			"2": "<sup>2</sup> empa a ithabela malaong wa Jehova, molao wa wona a o nahana motshehare le bosiu.",
			"3": "<sup>3</sup> O jwaloka sefate se hlomilweng pela metsi a kwellang, se beang ditholwana tsa sona ka kgwedi ya tsona, seo mahlaku a sona a sa foforeheng; seo a se etsang kaofela se a mo atla.",
			"4": "<sup>4</sup> Empa bakgopo ha ba jwalo, ba jwaloka mooko o fefolwang ke moya;",
			"5": "<sup>5</sup> le kahlolong bakgopo ba ke ke ba ema, leha e le baetsadibe phuthehong ya ba lokileng.",
			"6": "<sup>6</sup> Hobane Jehova o tseba tsela ya ba lokileng, empa tsela ya bakgopo e fella tshenyehong."
		},
		"2": {
			"1": "<sup>1</sup> Na ditjhaba di dumadumelang, mme batho ba rerelang tsa lefeela?",
			"2": "<sup>2</sup> Marena a lefatshe a phuthehetseng, le mahosana a bokanetseng ho tsohela Jehova le motlotsuwa wa hae matla?",
			"3": "<sup>3</sup> Ba re: A re kgaoleng ditlamo tsa bona, re kwele mehala ya bona.",
			"4": "<sup>4</sup> Ya dutseng mahodimong o a ba tseha, Jehova o soma ka bona,",
			"5": "<sup>5</sup> o bua le bona ka bohale, o ba tsielehisa kgalefong ya hae,",
			"6": "<sup>6</sup> o re: Ke nna ka sebele ke tlotsitseng morena wa ka Sione, thabeng ya ka e kgethehileng!",
			"7": "<sup>7</sup> A nke ke phethe morero; Jehova o itse ho nna: O Mora wa ka, kajeno ke o tswetse.",
			"8": "<sup>8</sup> Kopa ho nna, mme ke tla o fa ditjhaba e be lefa la hao, le dipheletso tsa lefatshe e tle e be leruo la hao.",
			"9": "<sup>9</sup> O tla di thumakanya ka molamu wa tshepe, o di silakanye jwaloka pitsa ya letsopa.",
			"10": "<sup>10</sup> Jwale he, marena, hlalefang; le lona, baahlodi ba lefatshe, le eletswe!",
			"11": "<sup>11</sup> Sebeletsang Jehova ka tshabo, mme le thabe le ntse le thothomela!",
			"12": "<sup>12</sup> Akang Mora, a se tlo halefa, mme la timela tseleng ya lona, hobane bohale ba hae bo se bo tla tuka. Ho lehlohonolo bohle ba beileng tshepo ya bona ho yena!"
		},
		"3": {
			"1": "<sup>1</sup> Jehova, bao e leng dira ho nna ba bangata hakakang! Ba bangata hakakang ba ntsohelang matla!",
			"2": "<sup>2</sup> Ba bangata hakakang ba reng bakeng sa moya wa ka: Ha a sa na polokeho ho Modimo. (Sela.)",
			"3": "<sup>3</sup> Empa wena, Jehova, o thebe e ntshireletsang, o kganya ya ka, hlooho ya ka e eme ka wena.",
			"4": "<sup>4</sup> Ke bitsa ho Jehova ka lentswe la ka, mme o nkaraba a le thabeng ya hae e kgethehileng. (Sela.)",
			"5": "<sup>5</sup> Ke a sekama, ke robale boroko, mme ke boele ke phaphame, hobane Jehova o a ntiisa.",
			"6": "<sup>6</sup> Ha ke tshohe dikete tsa batho ba ntikileng ho ntwantsha.",
			"7": "<sup>7</sup> Tsoha, Jehova; o mpoloke, Modimo wa ka; etswe e le wena ya robang mohlahare wa dira tsa ka kaofela, o thuhang meno a bakgopo.",
			"8": "<sup>8</sup> Poloko e tswa ho Jehova! Lehlohonolo la hao ha le ke le be hodima setjhaba sa hao. (Sela.)"
		},
		"4": {
			"1": "<sup>1</sup> Ha ke bitsa, o nkarabe, wena Modimo wa ho loka ha ka! Ha ke le matswalong, o a ntokolla! Nkgauhele, o mamele thapelo ya ka.",
			"2": "<sup>2</sup> Lona bana ba batho, kganya ya ka le tla e fetola sesomo, le rate bosawana, le tiise leshano ho le hokae na? (Sela.)",
			"3": "<sup>3</sup> Tsebang hobane Jehova o tlotlisa eo a mo ratang. Ha ke bitsa ho yena, Jehova o a nkutlwa.",
			"4": "<sup>4</sup> Tshohang, le se ke la seba. Ha le robetse, le lose teng, le setse le kgutsitse. (Sela.)",
			"5": "<sup>5</sup> Hlahisang mahlabelo a ho loka, le itshepele Jehova.",
			"6": "<sup>6</sup> Ba bangata ba re: Re tla fumantshwa lehlohonolo ke mang? Jehova, ako re tjhabisetse lesedi la sefahleho sa hao!",
			"7": "<sup>7</sup> Pelong ya ka o nneile nyakallo e fetisang ya bona, mohla mabele a ba atetseng le veine.",
			"8": "<sup>8</sup> Ke sekama ka kgotso, ke be ke ithoballe ka kgotso, hobane, Jehova, ke wena o nnotshi ya nkahisang boiketlong."
		},
		"5": {
			"1": "<sup>1</sup> Jehova, sekehela ditaba tsa ka ditsebe, o utlwe masisapelo a ka!",
			"2": "<sup>2</sup> Mamela lentswe la ka le howeletsang ho wena, Morena wa ka le Modimo wa ka! hobane ke rapela wena.",
			"3": "<sup>3</sup> Jehova, o mamele lentswe la ka e sa le kameso; e sa le kameso ke tadima ho wena, mme ke a lebella.",
			"4": "<sup>4</sup> Hobane ha o Modimo o ratang bobe. Ya kgopo ha a amohelehe ho wena.",
			"5": "<sup>5</sup> Mawatla a ke ke a ema pela sefahleho sa hao. O hloile bohle ba etsang bokgopo;",
			"6": "<sup>6</sup> o fedisa ba bolelang leshano. Haele batho ba madi le ba thetso, ke manyala ho Jehova.",
			"7": "<sup>7</sup> Empa nna, ka mohau wa hao o moholo, ke kena ka tlung ya hao, ke kgumama ka tshabo tempeleng ya hao e kgethehileng.",
			"8": "<sup>8</sup> Jehova, ntsamaise ho lokeng ha hao, ka baka la ba ntwantshang; o lokise tsela ya hao pela ka. Hobane ha ho nnete melomong ya bona, ke thato ya ho senya feela;",
			"9": "<sup>9</sup> lehano la bona ke lebitla le ahlamileng, ba qeka ka leleme la bona.",
			"10": "<sup>10</sup> O ba otle, Modimo, ba dihuwe ke merero ya bona. O ba dihe ka baka la dibe tsa bona tse ngata, hobane ba ikgantsheditse wena.",
			"11": "<sup>11</sup> Empa ba o tshepileng kaofela ba tla thaba, ba be ba nyakalle ka ho sa yeng kae, hobane o tla ba sireletsa; ba ratang lebitso la hao ba tla nyakallela wena.",
			"12": "<sup>12</sup> Hobane wena, Jehova, o hlohonolofatsa ya lokileng, ka mohau wa hao o mo sireletsa ka mokgwa wa thebe."
		},
		"6": {
			"1": "<sup>1</sup> Jehova, o se ke wa ntaya bohaleng ba hao, o se ke wa nkotla kgalefong ya hao!",
			"2": "<sup>2</sup> O nkgauhele, Jehova, hobane ke a idibana; o mphodise, Jehova, hobane masapo a ka a thothomela;",
			"3": "<sup>3</sup> moya wa ka o tshaba haholo; empa wena, Jehova, o isa kae? ...",
			"4": "<sup>4</sup> Kgutla, Jehova, o lokolle moya wa ka; o mpoloke ka baka la mohau wa hao.",
			"5": "<sup>5</sup> Hobane lefung ha o sa hopolwa; ke mang ya ka o rorisang nqalong ya bafu?",
			"6": "<sup>6</sup> Ke fela ke masisapelo; ka bosiu bo bong le bo bong, ke kolobisa diphate tsa ka ka meokgo, ke thoposetsa ditao tsa ka ka yona.",
			"7": "<sup>7</sup> Mahlo a ka a fela ke mahlomola, a monyela ka baka la bohle ba ntlhorisang.",
			"8": "<sup>8</sup> Suthelang hole le nna, lona kaofela ba sebetsang bolotsana; hobane Jehova o utlwile lentswe la dillo tsa ka.",
			"9": "<sup>9</sup> Jehova o utlwile ho kopa ha ka; Jehova o amohetse thapelo ya ka.",
			"10": "<sup>10</sup> Dira tsa ka kaofela di tla swaba, di tshwarwe ke thothomelo e kgolo; di tla sutha, di be di tsielehe hang."
		},
		"7": {
			"1": "<sup>1</sup> Jehova, Modimo wa ka, ke balehela ho wena; o mpoloke ho bohle ba ntlhorisang, mme o ntokolle;",
			"2": "<sup>2</sup> esere sera sa nthusolla jwaloka tau, sa ntshetlakela ha ke hloka monamoledi.",
			"3": "<sup>3</sup> Jehova, Modimo wa ka, ha ke entse ho hong, ha bokgopo bo le matsohong a ka,",
			"4": "<sup>4</sup> ha ke lefetse ka bobe ya neng a phela le nna ka kgotso, ha ke hlobodisitse ya ntlhoileng feela,",
			"5": "<sup>5</sup> sera a se ke se phallele moya wa ka, se ntshware, se setlakelle bophelo ba ka fatshe, se hulanye kganya ya ka leroleng. (Sela.)",
			"6": "<sup>6</sup> Tsoha, Jehova! ka bohale ba hao o phahamele ho itshena ha bao e leng dira ho nna! Tsoha, o nkemele, o laele kahlolo!",
			"7": "<sup>7</sup> Phutheho ya ditjhaba a e ke e o teele hare! O hlwelle dinqalong tse phahameng o okametse!",
			"8": "<sup>8</sup> Jehova o ahlola ditjhaba. Jehova, o ntokisetse! Nke ke etswe ka ho loka ha ka le ka bokgabane ba ka.",
			"9": "<sup>9</sup> Lonya la bakgopo ha le ke le fele, o tiise ya lokileng, wena ya lekolang dipelo le matheka, Modimo o lokileng!",
			"10": "<sup>10</sup> Thebe ya ka e ho Modimo o lwelang ba pelo tse lokileng.",
			"11": "<sup>11</sup> Modimo ke moahlodi ya lokileng, ke Modimo o halefelang ba babe ka matsatsi wohle.",
			"12": "<sup>12</sup> Ekare ha e mobe a sa kgutle, Modimo seqha sa wona, o se tjhehile,",
			"13": "<sup>13</sup> o mo phosetsa metsu e bolayang, metsu e tukang.",
			"14": "<sup>14</sup> Bonang, e mobe o na be a emotse bobe feela, a bo emere sefubeng, mme o tswetse thetso.",
			"15": "<sup>15</sup> O na be a tjhekile lemena, a le fatile, empa o wetse lemeneng leo a le tjhekileng.",
			"16": "<sup>16</sup> Bolotsana ba hae bo tla wela hodima hlooho ya hae, bokgopo ba hae bo wele phatleng ya hae.",
			"17": "<sup>17</sup> Ke tla rorisa Jehova ka baka la ho loka ha hae, ke binele lebitso la Jehova, la Mookamedi ya phahameng."
		},
		"8": {
			"1": "<sup>1</sup> Jehova, Morena wa rona, lebitso la hao le bokgabane hakakang lefatsheng lohle, wena ya beileng kganya ya hao mahodimong!",
			"2": "<sup>2</sup> O theile kganya ya hao ka molomo wa bana le wa ba anyeswang ka baka la ba o lwantshang, ho kgutsisa sera sa hao le moiphetetsi.",
			"3": "<sup>3</sup> Ha ke boha lehodimo la hao, mosebetsi wa menwana ya hao, kgwedi le dinaledi tseo o di bopileng, ke re:",
			"4": "<sup>4</sup> Na motho keng, ha o tla mo hopola? le mora motho keng, ha o tla mo hlokomela?",
			"5": "<sup>5</sup> O mo entse ya tlasana ho Modimo, o mo rwesitse kganya le boholo;",
			"6": "<sup>6</sup> o mo laodisitse mesebetsi ya matsoho a hao; o beile tsohle katlasa maoto a hae;",
			"7": "<sup>7</sup> dinku hammoho le dikgomo, le dibatana tsa naha,",
			"8": "<sup>8</sup> le dinonyana tsa lehodimo, le dihlapi tsa lewatle, tsohle tse itsamaelang ditseleng tsa lewatle.",
			"9": "<sup>9</sup> Jehova, Morena wa rona, lebitso la hao le bokgabane hakakang lefatsheng lohle!"
		},
		"9": {
			"1": "<sup>1</sup> Ke tla o rorisa, Jehova, ka pelo ya ka yohle; ke tla bolela mehlolo ya hao kaofela.",
			"2": "<sup>2</sup> Ke tla thaba, ke nyakallele wena. Ke tla binela lebitso la hao, Mookamedi ya phahameng!",
			"3": "<sup>3</sup> Dira ho nna di suthela morao, di a thekesela, di timela pela hao!",
			"4": "<sup>4</sup> Hobane o emela taba tsa ka le tokelo tsa ka; o dutse teroneng ya hao, o le moahlodi ya lokileng.",
			"5": "<sup>5</sup> O kgalemela ditjhaba, o timetsa bakgopo, o hlakola lebitso la bona kamehla le mehla, ka ho sa yeng kae.",
			"6": "<sup>6</sup> Ditshenyo tsa dira tsa ka di fedile ka ho sa feleng. O sentse metse ya bona, lebitso la bona le fedile hammoho le bona.",
			"7": "<sup>7</sup> Empa Jehova o busa ka ho sa feleng; terone ya hae o e lokiseditse kahlolo;",
			"8": "<sup>8</sup> o tla ahlola lefatshe ka ho loka, a neele ditjhaba dikahlolo tse lokileng.",
			"9": "<sup>9</sup> Jehova ke setshabelo ho ya tujwang, setshabelo sa hae mehleng ya matswalo.",
			"10": "<sup>10</sup> Ba tsebang lebitso la hao ba itshepisa ka wena; hobane wena, Jehova, ha o tlohele ba o batlang.",
			"11": "<sup>11</sup> Binelang Jehova ya ahileng Sione; behelang ditjhaba diketso tsa hae tse phahameng;",
			"12": "<sup>12</sup> hobane yena mophetetsi wa madi o a di hopola, hobane ha a lebale mohoweletso wa ba madimabe.",
			"13": "<sup>13</sup> Nkgauhele, Jehova; bona bomadimabe boo ba ntlhoileng ba nkgatakelang ka bona, wena ya nnyollang menyakong ya lefu,",
			"14": "<sup>14</sup> ke tle ke tumise dithoko tsa hao kaofela dikgorong tsa moradi wa Sione, ke thabele poloko ya hao!",
			"15": "<sup>15</sup> Baditjhaba ba tebela lemeneng leo ba itjheketseng lona; maoto a bona a tshwaswa lerabeng leo ba le patileng.",
			"16": "<sup>16</sup> Jehova o iponahaditse, o lokisitse; o tshwasa ya kgopo ketsong ya diatla tsa hae. (Higgaione. Sela.)",
			"17": "<sup>17</sup> Bakgopo ba leba nqalong ya bafu, ho jwalo le ditjhaba kaofela tse lebetseng Modimo.",
			"18": "<sup>18</sup> Hobane mofutsana a ke ke a lebalwa kamehla, mme tshepo ya ba madimabe e ke ke ya timela ka ho sa yena kae.",
			"19": "<sup>19</sup> Tsoha, Jehova, hore motho a se ke a ipha matla, ditjhaba di tle di ahlolwe pela hao.",
			"20": "<sup>20</sup> Jehova, sohlometsa botshabeho ba hao hara tsona, ditjhaba di tle di utlwe hoba ke batho feela! (Sela.)"
		},
		"10": {
			"1": "<sup>1</sup> Jehova, o emelang kathoko, o ipatelang mehleng ya matswalo?",
			"2": "<sup>2</sup> Ya madimabe o hloreha ke boikgohomoso ba bakgopo, o tshwaswa marabeng a lohilweng ke bona,",
			"3": "<sup>3</sup> hobane molotsana o ithorisa ka takatso ya pelo ya hae, mme leshodu le rohaka, le nyedisa Jehova.",
			"4": "<sup>4</sup> Molotsana, boikgantshong ba hae, o re: A ke ke a botsisisa; ha ho Modimo! Ke yona kgopolo ya hae kaofela ha yona.",
			"5": "<sup>5</sup> Katleho e ka tseleng ya hae kamehla; o sitwa ho bona dikahlolo tsa hao; o tsheha hodima dira tsohle tsa hae.",
			"6": "<sup>6</sup> Pelong ya hae o re: Nke ke ka sisinngwa ke letho le ka mohla o le mong; ke itshireleditse ditsietsi.",
			"7": "<sup>7</sup> Molomo wa hae o tletse dithohako le thetso le bolotsana; leleme la hae le patile lonya le bokgopo.",
			"8": "<sup>8</sup> O laletse pela metsana; o bolaya ya se nang molato nqalong tse sephiring; mahlo a hae a lalla ya madimabe.",
			"9": "<sup>9</sup> O nanara ka sephiring jwaloka tau letsabeng la yona; o laletse ho tshwara ya madimabe; o tshwara ya madimabe, o mo hulanya letloweng la hae.",
			"10": "<sup>10</sup> O a kgukguna, o a kgasa, mme ba madimabe ba wela marong a hae.",
			"11": "<sup>11</sup> Pelong ya hae o re: Modimo o a lebala, o patile sefahleho sa wona, ha o tadime le ka mohla o le mong!",
			"12": "<sup>12</sup> Tsoha, Jehova! Oho Modimo, otlollela letsoho la hao hodimo. O se ke wa lebala ba madimabe!",
			"13": "<sup>13</sup> Na ya kgopo o nyedisetsang Modimo, ha a re pelong ya hae: Ha o batlisise?",
			"14": "<sup>14</sup> Athe o a bona; hobane o tadima hlokofalo le matshwenyeho, mme o di ngola letsohong la hao. Ya madimabe o itshepetse wena; esale o le moemedi wa kgutsana.",
			"15": "<sup>15</sup> Roba letsoho la ya kgopo, o batlisise bokgopo ba motho e mobe, ho fihlela o sa hlole o mo fumana.",
			"16": "<sup>16</sup> Jehova ke Morena wa kamehla, ya sa feleng. Baditjhaba ba fediswa lefatsheng la hae.",
			"17": "<sup>17</sup> Jehova o utlwa merapelo ya ba tshwenyehang.",
			"18": "<sup>18</sup> Tiisa pelo tsa bona, o sekehele tsebe tsa hao, o lokisetse kgutsana le mofutsana, hore motho a se hlole a hlahisa letsoso lefatsheng."
		},
		"11": {
			"1": "<sup>1</sup> Ke beile tshepo ya ka ho Jehova; na le ka re ho moya wa ka jwang: Balehela dithabeng tsa heno jwaloka nonyana?",
			"2": "<sup>2</sup> Hobane, bonang, bakgopo ba koba diqha tsa bona, ba tjheha metsu ya bona lesikeng, ho phosetsa batho ba pelo tse lokileng lefifing.",
			"3": "<sup>3</sup> Ha metheo e helehile, ya lokileng a ka etsa jwang?",
			"4": "<sup>4</sup> Jehova o sehalalelong sa hae, Jehova o na le terone ya hae mahodimong; mahlo a hae a bona, dintshi tsa hae di leka bana ba batho.",
			"5": "<sup>5</sup> Jehova o lekola ya lokileng; moya wa hae o hloile ya kgopo le ya ratang sehloho.",
			"6": "<sup>6</sup> O nesetsa bakgopo mashala le mollo le sebabole; moya o tjhesang ke sona senwelo seo ba se abetsweng.",
			"7": "<sup>7</sup> Hobane Jehova o lokile, o rata ketso tse lokileng; batho ba lokileng ba boha sefahleho sa hae."
		},
		"12": {
			"1": "<sup>1</sup> O re boloke, Jehova, etswe ba molemo ba fela, mme batshepehi ba timela hara bana ba batho.",
			"2": "<sup>2</sup> Ba etsetsana mashano ba bang ho ba bang; qeko e melomong ya bona, ba bua ba ena le pelo tse pedi.",
			"3": "<sup>3</sup> Jehova a ke a fedise melomo e qekang, le leleme le ikakasang ka tse kgolo,",
			"4": "<sup>4</sup> e leng bona ba reng: Re tla qhala ka maleme a rona; melomo ke ya rona; ya ka re busang ke mang?",
			"5": "<sup>5</sup> Ka baka la tsietsi ya bafumanehi, le la masisapelo a basenyehi, ke tla tsoha hona jwale, ho bolela Jehova, mme ke tla fa thuso ho ba hloriswang.",
			"6": "<sup>6</sup> Mantswe a Jehova ke mantswe a hlwekileng, a jwaloka silefera e qhibilisitsweng fatshe, e bedisitsweng hasupa.",
			"7": "<sup>7</sup> Ba tla bolokwa ke wena, Jehova, ka sebele; o tla ba sireletsa ho lesika lena ka ho sa yeng kae.",
			"8": "<sup>8</sup> Ha bobe bo phahamiswa hara batho, bakgopo ba itsamaela hohle."
		},
		"13": {
			"1": "<sup>1</sup> O tla isa kae, Jehova? Na o ka ntebala kamehla na? O tla mpatela sefahleho sa hao ho isa kae?",
			"2": "<sup>2</sup> Moya wa ka o tla ipelaetsa ho isa kae? Pelo ya ka e tla lesa neng ho itlhokofatsa? Sera sa ka se tla lesa neng ho mphahamela?",
			"3": "<sup>3</sup> Jehova, Modimo wa ka, tadima, o nkutlwe! O edise mahlo a ka, hore ke tle ke se ke ka robala boroko ba lefu;",
			"4": "<sup>4</sup> mme sera sa ka se se ke sa re: Ke mo hlotse! le hore ho thekesela ha ka ho se ke ha thabisa ba ntubang!",
			"5": "<sup>5</sup> Athe ke tshepile mohau wa hao. Twelo ya hao a e ke e thabise pelo ya ka.",
			"6": "<sup>6</sup> Ke tla rorisa Jehova ka baka la botle boo a nketsetsang bona."
		},
		"14": {
			"1": "<sup>1</sup> Lehlanya le itse pelong ya lona: Modimo ha o yo. Ba bodile, mesebetsi ya bona e manyala; ha ho ya etsang hantle.",
			"2": "<sup>2</sup> Jehova o tadimile bara ba batho, a le lehodimong, a tle a bone hoba na o teng ya nang le kutlwisiso, ya batlang Modimo.",
			"3": "<sup>3</sup> Bohle ba kgelohile, ba itshentse hammoho; ha ho ya etsang hantle, leha a le mong.",
			"4": "<sup>4</sup> Na bakgopo bao kaofela ba hloka tsebo keng? Ba ja setjhaba sa ka jwalokaha ho jewa bohobe. Ha ba rapele Jehova.",
			"5": "<sup>5</sup> Ba tla nne ba tshwarwe ke tshoho e mpe, etswe Modimo o le hara moloko wa ba lokileng.",
			"6": "<sup>6</sup> Tshwepholang ditaba tsa ya madimabe! ... Jehova ke setshabelo sa hae.",
			"7": "<sup>7</sup> Hola poloko e ka tlela Iseraele, e etswa Sione! ... Mohla Jehova a kgutlisang setjhaba sa hae se holehilweng, Jakobo o tla thaba, Iseraele a nyakalle!"
		},
		"15": {
			"1": "<sup>1</sup> Jehova, moeti wa hao e tla ba mang tenteng ya hao? E tla ba mang ya tlang ho aha thabeng ya hao e halalelang?",
			"2": "<sup>2</sup> Ke ya phelang ka bokgabane, a etsa ho lokileng, a bolela nnete kamoo e leng pelong ya hae kateng.",
			"3": "<sup>3</sup> Leleme la hae ha le jale ketselletso, ha a etse wa habo hampe, ha a nyefole ngwanabo.",
			"4": "<sup>4</sup> Mahlong a hae motho ya nyatsehang ke ya kgopo, empa o hlonepha batho ba tshabang Jehova. Leha a hlapantse, a ke ke a kweneha, leha e ka ba tshenyehelo ho yena;",
			"5": "<sup>5</sup> ha a adime tjhelete ya hae ka phahello, ha a amohele mpho ho tswa ya se nang molato. Ya etsang jwalo, a ke ke a sisinyeha le ka ho sa yeng kae."
		},
		"16": {
			"1": "<sup>1</sup> Oho Modimo, o mpoloke, hobane ke tshabela ho wena.",
			"2": "<sup>2</sup> Ke itse ho Jehova: Ke wena Morena wa ka; kantle ho wena ha ke na leruo le fetisang ka boholo.",
			"3": "<sup>3</sup> Bakgethehi ba lefatsheng, banna ba borapedi ba sebele, ke bao ke kgahlwang ke bona.",
			"4": "<sup>4</sup> Ho atiswa medimo ya bohata, ho nyehellwa medimo esele. Nke ke ka hlahisa ditshelo tsa yona tsa madi, mabitso a yona a ke ke a hlaha melomong ya ka.",
			"5": "<sup>5</sup> Jehova ke kabelo ya ka, ke mohope oo ke o abetsweng; ke wena ya ntiiselletsang lefa la ka.",
			"6": "<sup>6</sup> Ke neilwe kabelo ya ka nqalong tse ntle, le lefa la ka dinaheng tse kgahlehang.",
			"7": "<sup>7</sup> Ke rorisa Jehova, hobane e bile moeletsi wa ka; esita le ka bosiu pelo ya ka e a nkeletsa.",
			"8": "<sup>8</sup> Ke beile Jehova pela ka kamehla; nke ke ka sisinyeha, hobane o lehlakoreng la ka le letona.",
			"9": "<sup>9</sup> Pelo ya ka e thabile ke hona, moya wa ka o nyakaletse, le yona nama ya ka e tla phomola ka tshepo;",
			"10": "<sup>10</sup> hobane o ke ke wa tlohela moya wa ka nqalong ya bafu, o ke ke wa dumela hoba mokgethwa wa hao a bone ho bola.",
			"11": "<sup>11</sup> O tla ntsebisa tsela ya bophelo. Kgora ya thabo e teng pela hao, le dinyakallo tse sa feleng tsohong la hao le letona."
		},
		"17": {
			"1": "<sup>1</sup> Jehova, mamela ho loka; o sekehele mehoweletso ya ka tsebe; o utlwe ha ke rapela ka molomo o se nang thetso!",
			"2": "<sup>2</sup> Toka ya ka a e ke e hlahe pela hao, mahlo a hao a ke a lemohe bokgabane ba ka.",
			"3": "<sup>3</sup> O lekola pelo ya ka, o e batlisisa le ka bosiu; o ntekile, mme ha o ka wa fihlela bobe ho nna; bokgopo ha bo yo molomong wa ka.",
			"4": "<sup>4</sup> Ha ke lemoha diketso tsa batho, ka lentswe la hao ke sesefile ditsela tsa batho ba sehloho.",
			"5": "<sup>5</sup> Maoto a ka a tiile mehlaleng ya hao, maoto a ka ha a thekesele.",
			"6": "<sup>6</sup> Oho Modimo, ke bitsa ho wena, hobane o a nkutlwa; sekehela tsebe ho nna, o mamele polelo ya ka.",
			"7": "<sup>7</sup> O bonahatse mehauhelo ya hao, wena ya bolokang ya tshabelang ho wena ka letsoho le letona la hao, ka baka la ba mo lwantshang!",
			"8": "<sup>8</sup> O mpoloke jwaloka thaka ya leihlo la hao,",
			"9": "<sup>9</sup> o mpate tlasa mapheo a hao, ho ba babe ba ntsohelang matla, le ho dira tse batlang bophelo ba ka, tse nkopetseng ka bohale.",
			"10": "<sup>10</sup> Ba ikwalla dipelo tsa bona tse nonneng, ka melomo ya bona ba ipuella ka boikakaso.",
			"11": "<sup>11</sup> Ba teetse metsamao ya rona hare, ba hlwela ka mahlo ho re dihela fatshe;",
			"12": "<sup>12</sup> ba jwaloka tau e lakatsang ho harola, le jwaloka tawana e laletseng letsabeng la yona.",
			"13": "<sup>13</sup> Tsoha, Jehova, o ba futuhele, o ba dihe! O mpoloke ka lerumo la hao ho bakgopo;",
			"14": "<sup>14</sup> ka letsoho la hao, Jehova, o mpoloke ho batho, ho batho ba lefatshe lena! Ba na le kabelo ya bona bophelong bona, o tlatsitse dimpa tsa bona ka maruo a hao; bara ba bona ba kgora, mme ba siela ditloholo tsa bona ho salang.",
			"15": "<sup>15</sup> Haele nna, ho lokeng ha ka ke boha sefahleho sa hao, mme ha ke phaphama, ke tla kgora sefahleho sa hao."
		},
		"18": {
			"1": "<sup>1</sup> A re: Ke tla o rata haholo, Jehova, wena o leng matla a ka,",
			"2": "<sup>2</sup> wena Jehova, lefika la ka, qhobosheane ya ka, monamoledi wa ka, Modimo wa ka, lefika la ka leo ke tshabelang ho lona, thebe ya ka, lenaka la poloko ya ka, le qhobosheane e phahameng ya ka!",
			"3": "<sup>3</sup> Ke howeletsa, ke re: Jehova a ke a bokwe! mme ke namolelwa ho dira tsa ka.",
			"4": "<sup>4</sup> Ditlamo tsa lefu di na be di nkopetse hare, diphororo tsa tshenyo di ne di ntshositse.",
			"5": "<sup>5</sup> Marapo a lebitla a ne a ntikile, ke ne ke tshwasitswe mameneng a lefu.",
			"6": "<sup>6</sup> Matswalong a ka ka bitsa ho Jehova, ka phahamisetsa mehoo ya ka ho Modimo wa ka. A utlwa lentswe la ka a le sehalalelong sa hae, mohoweletso wa ka wa finyella pela hae ditsebeng tsa hae.",
			"7": "<sup>7</sup> Yaba lefatshe le a reketla, la thothomela, metheo ya dithaba ya keqa, ya sisinyeha, hobane a ne a halefile.",
			"8": "<sup>8</sup> Ha nyoloha mosi dinkong tsa hae, le mollo o timeletsang molomong wa hae; a phutsa mashala a hlenneng.",
			"9": "<sup>9</sup> A namisa mahodimo, a theoha, lefifi le letenya le le tlasa maoto a hae.",
			"10": "<sup>10</sup> A kalla kerubime, a fofa, a haola ka mapheo a moya;",
			"11": "<sup>11</sup> a ipopa ka lefifi ho tshabela teng, a ikopa ka metsi a matsho le ka maru a lefifi.",
			"12": "<sup>12</sup> Kganyeng e mo etellang pele, ha tswa maru a emereng sefako le mashala a hlenneng.",
			"13": "<sup>13</sup> Jehova a duma lehodimong, Mookamedi ya phahameng a utlwahatsa lentswe la hae, e le difako le mashala a hlenneng.",
			"14": "<sup>14</sup> A betsa metsu ya hae, a ba qhalanya ka yona, a tsekemisa mahadima a sa balweng, mme a ba qhemetsa.",
			"15": "<sup>15</sup> Mangope a lewatle a hlaha, metheo ya lefatshe ya hloboleha ka kgalemelo ya hao, Jehova, ka pudulo ya moya o tswang dinkong tsa hao.",
			"16": "<sup>16</sup> A nanabetsa letsoho a le phahameng, a ntshwara, a nkgula metsing a maholo.",
			"17": "<sup>17</sup> A nnamolela ho sera sa ka se matla, le ho ba ntlhoileng ba mphetang ka matla.",
			"18": "<sup>18</sup> Ba ne ba mpatetse mohla ke leng tsietsing, Jehova ya mpa ya eba seikokotlelo sa ka.",
			"19": "<sup>19</sup> A nntshetsa sebakeng, a mpholosa; hobane a ne a nthata.",
			"20": "<sup>20</sup> Jehova o nkentse ka ho loka ha ka, mme o mpuseditse ka ho hlweka ha matsoho a ka.",
			"21": "<sup>21</sup> Hobane ke bolokile ditsela tsa Jehova, mme ha ke a ka ka kwenehela Modimo wa ka.",
			"22": "<sup>22</sup> Dikahlolo tsohle tsa hae tsa nna tsa eba pela ka, mme ha ke a ka ka furalla melao ya hae.",
			"23": "<sup>23</sup> Ke hlokile ho nyatseha ho yena, ke itisitse hore ke se ke ka iketsa ya molato.",
			"24": "<sup>24</sup> Ka baka leo, Jehova o mputsitse ka ho loka ha ka, le ka ho hlweka ha diatla tsa ka mahlong a hae.",
			"25": "<sup>25</sup> Ya molemo o mo etsetsa molemo; monna ya lokileng o mo etsa ka ho loka;",
			"26": "<sup>26</sup> ya hlwekileng o mo etsa ka ho hlweka ha hae, ya kgopo o mo etsa ka bokgopo ba hae.",
			"27": "<sup>27</sup> Setjhaba se ikokobetsang o a se pholosa, mme o kokobetsa mahlo a phahameng.",
			"28": "<sup>28</sup> Le jwale o kgantsha lebone la ka; Jehova, Modimo wa ka, o edisa lefifi la ka.",
			"29": "<sup>29</sup> Ka wena nka nehella lekgotleng la dira, ka Modimo wa ka nka tlola lerako.",
			"30": "<sup>30</sup> Ditsela tsa Modimo di lokile; lentswe la Jehova le tshekehile; ke thebe ho bohle ba itshepetseng yena.",
			"31": "<sup>31</sup> Ke mang e leng Modimo, haese Jehova? Lefika ke mang, haese Modimo wa rona?",
			"32": "<sup>32</sup> Ke Modimo o ntlamileng ka senyepa sa matla, mme o ntsamaisa ka tsela e lokileng.",
			"33": "<sup>33</sup> O entse maoto a ka a kang a kgama e tshehadi, o mpeile diphahameng tsa ka.",
			"34": "<sup>34</sup> O ruta matsoho a ka ntwa, mme matsoho a ka a tjheba seqha sa koporo.",
			"35": "<sup>35</sup> O nneile thebe ya poloko ya hao, letsoho la hao le letona le ntse le ntiisa, mme lereko la hao le nkgodisitse.",
			"36": "<sup>36</sup> O neile mehato ya ka sebaka; maoto a ka ha a thelle.",
			"37": "<sup>37</sup> Ke phalletse dira tsa ka, ke di timeditse; ha ke a ka ka kgutla, ke eso ho di qete.",
			"38": "<sup>38</sup> Ka di katakela, tsa sitwa ho tsoha, tsa wa katlasa maoto a ka.",
			"39": "<sup>39</sup> O ntlamile ka matla ke tle ke lwane, wa nkokobeletsa ba ntsohetseng matla.",
			"40": "<sup>40</sup> O ntadimisitse mekokotlo ya dira tsa ka, mme ka fedisa ba ntlhoileng.",
			"41": "<sup>41</sup> Ba howa, empa monamoledi a ba siyo; ba howeletsa ho Jehova, mme ha a ka a araba.",
			"42": "<sup>42</sup> Ka ba silakanya jwaloka lerole le nkwang ke moya, ka ba fiela jwaloka diretse tsa tsela.",
			"43": "<sup>43</sup> O nnamoletse le mohla diphaphang tsa setjhaba, wa mpea hlooho ya ditjhaba; setjhaba seo ke neng ke sa se tsebe se a ntshebeletsa;",
			"44": "<sup>44</sup> ha ba utlwa taelo ya ka, ba nkutlwa hanghang, bara ba baditjhaba ba nqeka;",
			"45": "<sup>45</sup> bara ba ditjhaba ba tepeletse, ba tswa diqhobosheaneng tsa bona ba thothomela.",
			"46": "<sup>46</sup> Jehova a ke a phele, lefika la ka le ke le roriswe!",
			"47": "<sup>47</sup> Modimo wa poloko ya ka o ke o hodiswe, Modimo o mpheteletsang, o nkokobeletsang ditjhaba,",
			"48": "<sup>48</sup> o nnamolelang direng tsa ka! O mphahamisitse hodima ba neng ba ntwantsha, o mphonyohisitse ho monna ya bohale!",
			"49": "<sup>49</sup> Ka baka leo, Jehova, ke tla o roka hara ditjhaba, ke rorise kganya ya lebitso la hao.",
			"50": "<sup>50</sup> O sitsa morena wa hae ka poloko e kgolo, o etsa mohau ho motlotsuwa wa hae, ho Davida, le ho moloko wa hae ka ho sa feleng!"
		},
		"19": {
			"1": "<sup>1</sup> Mahodimo a bolela kganya ya modimo, mme sebaka sa lehodimo se bonahatsa mosebetsi wa diatla tsa wona.",
			"2": "<sup>2</sup> Letsatsi le ho pakela letsatsi le leng, bosiu bo ho tsebisa bosiu bo bong.",
			"3": "<sup>3</sup> Hase polelo, hase mantswe ao modumo wa wona o sa utlwahaleng.",
			"4": "<sup>4</sup> Tumo ya tsona e hasane lefatsheng lohle, dipolelo tsa tsona di ile pheletsong ya lefatshe. O hlometse letsatsi ntlo ya lona teng;",
			"5": "<sup>5</sup> le tloha jwaloka monyadi ha a tloha tlung ya hae, le thaba jwaloka mohale ya mathelang lephallong;",
			"6": "<sup>6</sup> le tloha pheletsong ya mahodimo, mme phallong ya lona le fella pheletsong e nngwe: ha ho letho le ipatelang lebatama la lona.",
			"7": "<sup>7</sup> Molao wa Jehova o lokile, o kgatholosa moya; bopaki ba Jehova bo a tshepeha, bo hlalefisa sethoto.",
			"8": "<sup>8</sup> Ditemoso tsa Jehova di lokile, di thabisa pelo; ditaelo tsa Jehova di hlwekile, di edisa mahlo.",
			"9": "<sup>9</sup> Tshebeletso ya Jehova e hlwekile, e hloleha kamehla; dikahlolo tsa Jehova ke nnete, di lokile kaofela;",
			"10": "<sup>10</sup> di fetisa kgauta ka theko, le kgauta e ngata e tshekehileng, di fetisa le dinotshi ka monate, le tse rothang kgekgeng ya tsona.",
			"11": "<sup>11</sup> Mohlanka wa hao o ediswa ke tsona; ho bolokweng ha tsona ho na le moputso o moholo.",
			"12": "<sup>12</sup> Ke mang ya ka lemohang diphoso tsa hae kaofela? O ntshwarele tse nkgakileng!",
			"13": "<sup>13</sup> Hape, o boloke mohlanka wa hao ho baikakasi, ba se ke ba rena hodima ka; ke moo ke tla hloka ho nyatseha, mme etlaba ke sesefile ditlolo tse kgolo.",
			"14": "<sup>14</sup> O amohele mantswe a molomo wa ka, o kgahliswe ke ho nahana ha pelo ya ka, wena, Jehova, lefika la ka le monamoledi wa ka!"
		},
		"20": {
			"1": "<sup>1</sup> Jehova a ke a o utlwe ka tsatsi la matswalo; lebitso la Modimo wa Jakobo le ke le o sireletse.",
			"2": "<sup>2</sup> A ke a o romele thuso ya hae e tswang sehalalelong, a o fe ho tiya a le Sione!",
			"3": "<sup>3</sup> A ke a hopole dinyehelo tsa hao kaofela, a amohele ditjheso tsa hao! (Sela.)",
			"4": "<sup>4</sup> A ke a o fe se ratwang ke pelo ya hao, a phethise tseo o di rerileng!",
			"5": "<sup>5</sup> Etlaba moo re thabelang hlolo ya hao; ka lebitso la Modimo wa rona re tla emisa difolaga tsa rona. Jehova a ke a o fe tsohle tseo o di qelang.",
			"6": "<sup>6</sup> Le jwale ke a tseba hobane Jehova o pholosa motlotsuwa wa hae; o tla mo araba a le lehodimong la hae le halalelang, ka diketso tse matla tsa letsoho la hae le letona.",
			"7": "<sup>7</sup> Ba bang ba ithorisa ka makoloi a bona, ba bang ka bakalli ba bona; empa rona, re tla ithorisa ka lebitso la Jehova, Modimo wa rona;",
			"8": "<sup>8</sup> bona, ba kobeha, ba wa; empa rona, re tla tiya, re eme.",
			"9": "<sup>9</sup> Jehova, boloka morena! o ke o re utlwe, ha re o rapela!"
		},
		"21": {
			"1": "<sup>1</sup> Jehova, matla a hao a thabisa morena, poloko ya hao e a mo nyakalatsa!",
			"2": "<sup>2</sup> O mo file kamoo pelo ya hae e lakaditseng kateng, ha o a ka wa nyatsa thapelo ya molomo wa hae. (Sela.)",
			"3": "<sup>3</sup> O mo rakile ka mahlohonolo a molemo, o mo rwesitse moqhaka wa kgauta e tshekehileng hloohong.",
			"4": "<sup>4</sup> A nna a o kopa bophelo, mme wa mo fa jona, e le bophelo bo bolelele, bo tiileng, bo sa feleng.",
			"5": "<sup>5</sup> Kganya ya hae e kgolo ka baka la thuso ya hao, o mo file bokgabane le boholo;",
			"6": "<sup>6</sup> hobane o mo entse ya lehlohonolo ka ho sa feleng, wa mo nyakalatsa ka sefahleho sa hao.",
			"7": "<sup>7</sup> Hobane morena o itshepetse Jehova; ka kgauhelo ya Mookamedi ya phahameng, a ke ke a sisinyeha.",
			"8": "<sup>8</sup> Letsoho la hao le tla tshwara dira tsa hao kaofela; letsoho le letona la hao le tla fihlela ba o hloileng.",
			"9": "<sup>9</sup> O tla ba etsa ba be jwaloka sebopi se tukileng, tsatsing leo o hlahang ka lona; Jehova o tla ba fedisa ka kgalefo ya hae, mme ba tla tjheswa ke mollo;",
			"10": "<sup>10</sup> o tla fedisa moloko wa bona lefatsheng, le ditloholo tsa bona hara bana ba batho;",
			"11": "<sup>11</sup> hobane ba o etseditse bolotsana, ba lohile mano, empa ba tla hloka matla;",
			"12": "<sup>12</sup> o tla ba balehisa ka ho lebisa seqha sa hao difahlehong tsa bona.",
			"13": "<sup>13</sup> Tsoha, Jehova, ka matla a hao! Re rata ho bina le ho rorisa diketso tsa hao tse phahameng."
		},
		"22": {
			"1": "<sup>1</sup> Modimo wa ka, Modimo wa ka, o ntahletseng? O emelang thoko, o tle o se ke wa mpoloka, o se ke wa nkutlwa ha ke howeletsa?",
			"2": "<sup>2</sup> Modimo wa ka, ke bitsa motshehare, mme ha o arabe; le bosiu, mme ha ke bone phomolo.",
			"3": "<sup>3</sup> Leha ho le jwalo, o Mohalaledi; dithoko tsa Iseraele di teela terone ya hao hare.",
			"4": "<sup>4</sup> Bontata rona ba nna ba bea tshepo ya bona ho wena, ba bea tshepo ya bona, mme wa ba pholosa;",
			"5": "<sup>5</sup> ba phahamisetsa mehoo ya bona ho wena, mme ba phonyoha; ba itshepela wena, mme ha ba ka ba swaba.",
			"6": "<sup>6</sup> Empa nna, ke seboko, ha ke motho; ke mojaradihlong ho batho, le molahluwa wa setjhaba.",
			"7": "<sup>7</sup> Ke sesomo sa bohle ba mponang; ba swenya melomo ya bona, ba oma ka hlooho,",
			"8": "<sup>8</sup> ba re: O itshepetse Jehova, a ke a mo pholose, a mmoloke, haele moo a kgahliswa ke yena!",
			"9": "<sup>9</sup> Efela ke wena ya nntshitseng popelong, wa nna wa ntshepisa matsweleng a mme,",
			"10": "<sup>10</sup> ka nna ka o tshepa esale ke tswalwa; esale le mpeng ya mme o le Modimo wa ka.",
			"11": "<sup>11</sup> O se ke wa ba hole le nna, hobane matswalo a haufi, mme ha ke na ya nthusang.",
			"12": "<sup>12</sup> Ke dikilwe ke dipoho tse ngata, dipoho tse bohale tsa Bashane di nkopetse.",
			"13": "<sup>13</sup> Di ahlamisetsa melomo ya tsona ho nna jwaloka tau e harolang, e purumang.",
			"14": "<sup>14</sup> Ke ikela jwaloka metsi, masapo a ka kaofela a nonyetsehile; pelo ya ka, fubeng sa ka, e a qhibiliha jwaloka mafura a dinotshi;",
			"15": "<sup>15</sup> matla a ka a omile jwaloka lengeta, leleme la ka le manne mahalapeng a ka, o nthobaditse leroleng la lefu.",
			"16": "<sup>16</sup> Hobane dintja di nteetse hare, lekgotla la ba bolotsana le ntikile, ba hlabile diatla tsa ka le maoto a ka.",
			"17": "<sup>17</sup> Nka bala masapo a ka kaofela; bona, ba ntadima, ba kgodisa mahlo a bona ka nna.",
			"18": "<sup>18</sup> Ba arolelana diaparo tsa ka, ba laola kobo ya ka.",
			"19": "<sup>19</sup> Empa, wena, Jehova, o se ke wa suthela hole le nna! Wena, o leng matla a ka, o phakise ho nthusa!",
			"20": "<sup>20</sup> O lwele bophelo ba ka lerumong, ke bona feela bo setseng ho nna, o bo lwele marong a dintja.",
			"21": "<sup>21</sup> O nkgule molomong wa tau, o nkarabe ka ho mpholosa dinakeng tsa dinare.",
			"22": "<sup>22</sup> Ke tla bolela lebitso la hao ho banabeso, ke o rorise hara phutheho.",
			"23": "<sup>23</sup> Lona ba tshabang Jehova, le mo roke; lona kaofela moloko wa Jakobo, le mo rorise; le thothomele pela hae, lona kaofela moloko wa Iseraele!",
			"24": "<sup>24</sup> Hobane ha a ka a nyedisa, ha a ka a kgesa bohlomohi ba ya hlomohileng, ha a ka a mo patela sefahleho sa hae; empa a nna a mamela mehoo eo a neng a e phahamisetsa ho yena.",
			"25": "<sup>25</sup> O tla rokwa ke nna phuthehong e kgolo; ke tla o lefela dikano tsa ka pela ba o tshabang.",
			"26": "<sup>26</sup> Ba madimabe ba tla nne ba je, ba kgore; ba batlang Jehova ba tla bina dithoko tsa hae; dipelo tsa lona di tla phela ka ho sa feleng.",
			"27": "<sup>27</sup> Dipheletso tsohle tsa lefatshe di tla hopola Jehova, di sokolohele ho yena, mefuta yohle ya ditjhaba e tla kgumama pela hao;",
			"28": "<sup>28</sup> hobane mmuso ke wa Jehova, ke yena ya renang hodima ditjhaba.",
			"29": "<sup>29</sup> Ba jang menono ya lefatshe ba tla tla, ba je, ba rapele; o tla kgumamelwa ke bohle ba theohelang leroleng, le ke ba sitwang ho iphedisa.",
			"30": "<sup>30</sup> Ditloholo tse tlang ho hlaha di tla mo sebeletsa, moloko o tlang o tla bolellwa kganya ya Morena.",
			"31": "<sup>31</sup> Ba tla tla, ba bolele ho loka ha hae, ba bolelle setjhaba se tlang ho tswalwa hoba ke yena ya entseng hoo."
		},
		"23": {
			"1": "<sup>1</sup> Jehova ke modisa wa ka, nke ke ka hloka letho.",
			"2": "<sup>2</sup> O mphomotsa makgulong a matala, o ntsamaisa pela metsi a kgutsitseng.",
			"3": "<sup>3</sup> O hlabolla moya wa ka; o ntsamaisa mehlaleng ya ho loka, ka baka la lebitso la hae.",
			"4": "<sup>4</sup> Leha nka tsamaya kgohlong ya moriti wa lefu, nke ke ka tshoha bobe leha bo le bong, hobane o na le nna; lere la hao le seikokotlelo sa hao ke tsona tse ntshedisang.",
			"5": "<sup>5</sup> O teka tafole pela ka, pontsheng ya dira tsa ka; o tlotsitse hlooho ya ka ka ole, mohope wa ka o a kgaphatseha.",
			"6": "<sup>6</sup> Ruri, lehlohonolo le mohau di ntse di ntatela ka ditshiu tsohle tsa ho phela ha ka, mme ke tla nne ke hlole ka tlung ya Jehova kamehla."
		},
		"24": {
			"1": "<sup>1</sup> Lefatshe ke la Jehova le tsohle tse ho lona, lefatshe le ba ahileng ho lona.",
			"2": "<sup>2</sup> Hobane o le theile hodima mawatle, o le tiisitse hodima bodiba.",
			"3": "<sup>3</sup> Ke mang ya ka nyolohelang thabeng ya Jehova, ya ka dulang sehalalelong sa hae?",
			"4": "<sup>4</sup> Ke ya matsoho a se nang molato, ya pelo e hlwekileng, ya sa ineeleng leshano, ya sa hlapanyeng ho ya thetsa.",
			"5": "<sup>5</sup> Motho ya jwalo o tla bona hlohonolofatso ho Jehova, le ho loka ho Modimo, Mmoloki wa hae.",
			"6": "<sup>6</sup> Ke eo kabelo ya ba itlhahisang ho yena, ba batlang sefahleho sa hao, Modimo wa Jakobo. (Sela.)",
			"7": "<sup>7</sup> Phahamisang dihlooho tsa lona, menyako; lona menyako ya kamehla, le iphahamise, ho tle ho kene Morena wa kganya!",
			"8": "<sup>8</sup> Morena wa kganya ke mang? Ke Jehova ya matla, ya sa sitweng ke letho, Jehova ya matla ntweng.",
			"9": "<sup>9</sup> Phahamisang dihlooho tsa lona, menyako; lona menyako ya kamehla, le iphahamise, ho tle ho kene Morena wa kganya!",
			"10": "<sup>10</sup> Morena wa kganya ke mang? Ke Jehova wa makgotla, ke yena e leng Morena wa kganya. (Sela.)"
		},
		"25": {
			"1": "<sup>1</sup> Oho Jehova, ke phahamisetsa moya wa ka ho wena.",
			"2": "<sup>2</sup> Modimo wa ka, ke beile tshepo ya ka ho wena; oho, ke se ke ka swaba! bao e leng dira ho nna ba tle ba se ke ba thaba ka nna!",
			"3": "<sup>3</sup> E mong le e mong ya itshepetseng wena, a ke ke a swaba; tshwabo ke ya ba iketsetsang bolotsana ka boomo.",
			"4": "<sup>4</sup> Jehova, mpontshe ditsela tsa hao, o nthute mekgwa ya hao.",
			"5": "<sup>5</sup> O ntsamaise nneteng ya hao, o nthute, hobane ke wena Modimo wa poloko ya ka; kamehla ke ntse ke bea tshepo ya ka ho wena.",
			"6": "<sup>6</sup> Jehova, o elellwe mehauhelo ya hao le lereko la hao, hobane ke tsa kamehla!",
			"7": "<sup>7</sup> O lebale dibe tsa botjha ba ka le ditlolo tsa ka!",
			"8": "<sup>8</sup> O nkelellwe ka lereko la hao ka baka la mohau wa hao, Jehova!",
			"9": "<sup>9</sup> Jehova o molemo, o lokile; ke ka baka leo a bontshang baetsadibe tsela, a tsamaisang ho lokeng ba bonolo pelong, a ba rutang tsela ya hae.",
			"10": "<sup>10</sup> Ditsela tsa Jehova kaofela ke mohau le nnete ho bohle ba bolokang selekane sa hae le ditaelo tsa hae.",
			"11": "<sup>11</sup> Ka baka la lebitso la hao, Jehova, o ntshwarele bokgopo ba ka, leha bo le boholo.",
			"12": "<sup>12</sup> Na motho ke ofe ya tshabang Jehova? Jehova o tla mmontsha tsela eo a tshwanetseng ho ikgethela yona.",
			"13": "<sup>13</sup> Moya wa hae o tla iketla lehlohonolong, ditloholo tsa hae di tla rua lefatshe.",
			"14": "<sup>14</sup> Lekunutu la Jehova ke la ba mo tshabang, o ba ruta selekane sa hae.",
			"15": "<sup>15</sup> Mahlo a ka a tadima Jehova kamehla, hobane o tla tshwasolla maoto a ka lerabeng.",
			"16": "<sup>16</sup> Jehova, o retelehele ho nna, o nkgauhele, hobane ke nnotshi, ke madimabe!",
			"17": "<sup>17</sup> Matswalo a pelo ya ka a eketsehile; o ntokolle tsietsing tsa ka.",
			"18": "<sup>18</sup> Tadima bomadimabe le bohloko ba ka, o ntshwarele dibe tsa ka tsohle.",
			"19": "<sup>19</sup> O tadime bongata ba dira tsa ka, le hloyo e mpe eo ba ntlhoileng ka yona.",
			"20": "<sup>20</sup> O boloke moya wa ka, o ntopolle; ke se ke ka swaba, hobane ke beile tshepo ya ka ho wena.",
			"21": "<sup>21</sup> Bokgabane le ho loka a di ke di ntiise, hobane ke o tshepile.",
			"22": "<sup>22</sup> Oho Modimo, o ntshe Iseraele matswalong a hae kaofela."
		},
		"26": {
			"1": "<sup>1</sup> Nkahlolele, Jehova! hobane ke phela ka toka ya ka; ke itshepetse Jehova, ha ke sisinyehe.",
			"2": "<sup>2</sup> O ntekole, Jehova, o batlisise ho nna! O leke letheka la ka le pelo ya ka!",
			"3": "<sup>3</sup> Hobane mohau wa hao o pela mahlo a ka, mme ke latela nnete ya hao.",
			"4": "<sup>4</sup> Ha ke dule le batho ba ratang leshano, ha ke etelane le baikaketsi.",
			"5": "<sup>5</sup> Ke hloile mokgatlo wa ba bolotsana, ha ke dudisane le batho ba babe.",
			"6": "<sup>6</sup> Ke hatlela matsoho a ka ho lokeng, ke pota aletare ya hao, Jehova,",
			"7": "<sup>7</sup> ke ntse ke kgeleketsa lentswe la diteboho le ho bolela mehlolo ya hao kaofela.",
			"8": "<sup>8</sup> Jehova, ke rata leaho la ntlo ya hao, le nqalo moo kganya ya hao e leng teng.",
			"9": "<sup>9</sup> O se ke wa tlosa moya wa ka le baetsadibe, leha e le bophelo ba ka le ba batho ba madi,",
			"10": "<sup>10</sup> ba tshwereng polao matsohong a bona, mme seatla sa bona se setona se tletse dineo tsa qeko!",
			"11": "<sup>11</sup> Haele nna, ke tla nne ke tsamaye ka toka ya ka; o mpoloke, o nketse ka mohau!",
			"12": "<sup>12</sup> Leoto la ka le tiya tseleng e lokileng. Ke tla roka Jehova diphuthehong."
		},
		"27": {
			"1": "<sup>1</sup> Jehova ke lesedi la ka le poloko ya ka; nka tshoha mang? Jehova ke qhobosheane ya bophelo ba ka; nka thothomela pela mang?",
			"2": "<sup>2</sup> Ba bolotsana, bao e leng dira ho nna, le bahanyetsi ba ka, ha ba tswela ho nna ho ja nama ya ka, ba kgoptjwa, ba wa.",
			"3": "<sup>3</sup> Leha lekgotla la dira le ka tla ho lalla pela ka, pelo ya ka e ke ke ya tshoha; leha ntwa e ka mphutuhela, le teng ke sa tletse tshepo.",
			"4": "<sup>4</sup> Ntho e teng eo ke e kopang ho Jehova, eo ke ratang ho e bona, ke hobane ke dule ka tlung ya Jehova ka ditshiu tsohle tsa bophelo ba ka, ke tle ke bohe bokgabane ba Jehova, ke lekodisise tempele ya hae.",
			"5": "<sup>5</sup> Hobane o tla mpata tabernakeleng ya hae ka matsatsi a mabe, a nkamohele tshirelong ya tente ya hae, a mphahamise hodima lefika.",
			"6": "<sup>6</sup> Mme jwale, hlooho ya ka e tla okamela dira tse ntikileng, ke tla hlahisa mahlabelo a thabo tenteng ya hae, ke roke, ke rorise Jehova.",
			"7": "<sup>7</sup> Jehova, o mamele ha ke howeletsa ka lentswe la ka! O nkgauhele, o be o nkarabe!",
			"8": "<sup>8</sup> Pelo ya ka e nkgopotsa ha o itse: Batlang sefahleho sa ka! Le jwale, Jehova, ke batla sefahleho sa hao.",
			"9": "<sup>9</sup> O se ke wa mpatela sefahleho sa hao, o se ke wa leleka mohlanka wa hao ka kgalefo! O thuso ya ka! O se ke wa ntahla, o se ke wa ntlohela, Modimo wa poloko ya ka!",
			"10": "<sup>10</sup> Leha ntate le mme ba ka ntahla, Jehova o tla nthola.",
			"11": "<sup>11</sup> Jehova, o mpontshe tsela ya hao, o ntsamaise tseleng e lokileng, ka baka la bao e leng dira ho nna.",
			"12": "<sup>12</sup> O se ke wa nneela thatong ya ba ntwantshang! Hobane dipaki tsa leshano di mphahametse, di befile ka ho ntsohela matla.",
			"13": "<sup>13</sup> Hola ke sa ka ka dumela hoba ke tla bona molemo wa Jehova lefatsheng la ba utlwang, nka be ke timetse!",
			"14": "<sup>14</sup> O itshepele Jehova, o be matla, pelo ya hao e tiye! O itshepele Jehova."
		},
		"28": {
			"1": "<sup>1</sup> Jehova, ke howeletsa ho wena! Lefika la ka, o se ke wa nthibanela ditsebe; esere mohlomong, ha o ka nkgutsetsa, ka ba jwaloka ba theohelang lebitleng.",
			"2": "<sup>2</sup> Utlwa lentswe la dithapedisiso tsa ka ha ke howeletsa ho wena, leha ke otlollela sehalalelo sa hao matsoho a ka!",
			"3": "<sup>3</sup> O se ke wa ntlosa hammoho le ba babe le ba etsang bokgopo, ba bolelang kgotso ho ba habo, athe bolotsana bo ka dipelong tsa bona.",
			"4": "<sup>4</sup> O ba fe moputso o lokelang mesebetsi ya bona le bolotsana ba diketso tsa bona! O ba putse ka mosebetsi wa matsoho a bona, o busetse ho bona kamoo ba entseng kateng.",
			"5": "<sup>5</sup> Hobane ha ba ele diketso tsa Jehova hloko, leha e le mosebetsi wa matsoho a hae, Jehova o tla ba diha, a ke ke a ba ahisa!",
			"6": "<sup>6</sup> Ho roriswe Jehova, hobane o utlwile lentswe la dithapedisiso tsa ka!",
			"7": "<sup>7</sup> Jehova ke matla a ka le thebe ya ka. Pelo ya ka e itshepetse yena, mme o nthusitse. Pelo ya ka e thabile ke hona, mme ke tla mo roka ka difela tsa ka.",
			"8": "<sup>8</sup> Jehova ke matla a setjhaba sa hae, ke qhobosheane ya poloko ho motlotsuwa wa hae.",
			"9": "<sup>9</sup> Jehova, o boloke setjhaba sa hao, o hlohonolofatse lefa la hao, o be modisa wa bona, o ba tiise ka ho sa feleng."
		},
		"29": {
			"1": "<sup>1</sup> Bara ba Modimo, busetsang ho Jehova, busetsang ho Jehova kganya le hlompho;",
			"2": "<sup>2</sup> busetsang ho Jehova kganya ya lebitso la hae! Kgumamelang Jehova ka mekgabo e kgethehileng.",
			"3": "<sup>3</sup> Lentswe la Jehova le duma hodima metsi; Modimo wa kganya o dumisa seaduma sa wona; Jehova o utlwahala hodima metsi a maholo.",
			"4": "<sup>4</sup> Lentswe la Jehova le matla, lentswe la Jehova le kganya ka boholo!",
			"5": "<sup>5</sup> Lentswe la Jehova le robakanya dikedare; Jehova o robakanya dikedare tsa Lebanone,",
			"6": "<sup>6</sup> o di thadisa jwaloka manamane; le Lebanone, le Sirione, jwaloka dinare tse ntjha.",
			"7": "<sup>7</sup> Lentswe la Jehova le phosa malakabe a mollo;",
			"8": "<sup>8</sup> lentswe la Jehova le sisinya lefeella, le thothometsa nahathothe ya Kadeshe.",
			"9": "<sup>9</sup> Lentswe la Jehova le tswadisa dikgama, le hlobodisa meru; ka tempeleng ya hae tsohle di re: Kganya!",
			"10": "<sup>10</sup> A le teroneng ya hae, Jehova e ne e se e le morena mohla morwallo; teroneng ya hae o busa ka ho sa yeng kae.",
			"11": "<sup>11</sup> Jehova o tla nea setjhaba sa hae matla; Jehova o tla hlohonolofatsa setjhaba sa hae ka kgotso."
		},
		"30": {
			"1": "<sup>1</sup> Jehova, ke a o hodisa, hobane o mpholositse, mme ha o a ka wa lesa hore bao e leng dira ho nna ba thabe ka nna.",
			"2": "<sup>2</sup> Jehova, Modimo wa ka, ka na ka howa ho wena, mme o mphodisitse.",
			"3": "<sup>3</sup> Jehova, o nyolotse moya wa ka nqalong ya bafu, o ntsositse, hore ke se theohele lebitleng.",
			"4": "<sup>4</sup> Binelang Jehova, lona bakgethwa ba hae, le rorise lebitso la hae le halalelang.",
			"5": "<sup>5</sup> Hobane kgalefo ya hae ke ya motsotso feela, empa mohau wa hae o tshwere bophelo bohle ba motho; leha dillo di ka fapohela ho rona bosiu, hosasa e se e le nyakallo.",
			"6": "<sup>6</sup> Ho iketleng ha ka, ke fela ke ne ke itse: Nke ke ka sisinyeha le ka mohla o le mong!",
			"7": "<sup>7</sup> Jehova, o ne o tiisitse thaba ya ka ka mohau wa hao; empa o kile wa pata sefahleho sa hao, mme ka tsieleha.",
			"8": "<sup>8</sup> Jehova, ka ba ka howa ho wena, ka beela Jehova thapedisiso ya ka, ka re:",
			"9": "<sup>9</sup> Na o ka ruang ka madi a ka le ka ho theohela ha ka lebitleng?",
			"10": "<sup>10</sup> Na lerole le ka o rorisa, kapa le ka bolela botshepehi ba hao na?",
			"11": "<sup>11</sup> Jehova, mamela, o nkutlwele bohloko! Jehova, o be o nthuse!",
			"12": "<sup>12</sup> Wa ba wa fetola dikgapa tsa ka nyakallo, wa lokolla lesela la ka le mahwashe, wa ntlama ka senyepa sa thabo, pelo ya ka e tle e o binele, e se ke ya kgutsa. Jehova, Modimo wa ka, ke rata ho o rorisa ka ho sa feleng."
		},
		"31": {
			"1": "<sup>1</sup> Jehova, ke balehela ho wena; ke se ke ka swabiswa le ka mohla o le mong! O mpholose ka ho loka ha hao! O sekehele tsebe tsa hao ho nna!",
			"2": "<sup>2</sup> Phakisa o mpoloke! O be lefika ho nna, le setshabelo, le qhobosheane ya poloko!",
			"3": "<sup>3</sup> Hobane o lefika la ka le qhobosheane ya ka; mme ka baka la lebitso la hao, o tla mpontsha tsela o ntsamaise ho yona;",
			"4": "<sup>4</sup> o tla nkgula lerabeng leo ba ntjhehileng ka lona sephiring tlasa maoto a ka, hobane o tshireletso ya ka!",
			"5": "<sup>5</sup> Ke laeletsa moya wa ka matsohong a hao; o ntopolotse, Jehova, Modimo wa nnete!",
			"6": "<sup>6</sup> Ke hloile barapedi ba medimo ya lefeela; empa ke beile tshepo ya ka ho Jehova!",
			"7": "<sup>7</sup> Ke tla ithabisa, ke ithabisetse mohaung wa hao; ka baka la hobane o lemohile bomadimabe ba ka, o qamakisitse matswalo a moya wa ka,",
			"8": "<sup>8</sup> mme ha o a ka wa nneela matsohong a bao e leng dira ho nna, empa wa phetlela maoto a ka sebaka se phatlaletseng.",
			"9": "<sup>9</sup> Jehova, nkutlwele bohloko, hobane ke matswalong! hobane hlomoho e qetile mahlo a ka, le moya wa ka, le mala a ka.",
			"10": "<sup>10</sup> Hobane bophelo ba ka bo omella ke mahlomola, le dilemo tsa ka ke masisapelo. Matla a ka a robehile ke molato wa ka; masapo a ka a nyebeletse.",
			"11": "<sup>11</sup> Ka baka la bohle bao e leng dira ho nna, ke fetohile ntho e dihlong tse kgolo ho ba ahisaneng le nna, le setshosa ho metswalle ya ka; ba mponang lepatlelong ba mpalehela;",
			"12": "<sup>12</sup> ho batho ke lebalehile jwaloka mofu ya seng a le siyo mehopolong, ke jwaloka moeta o lahlwang;",
			"13": "<sup>13</sup> hobane ke utlwa ditshebo tse wewetswang ke bongata; tshoho e ntlela kahohle, ha ba botsana hammoho bakeng sa ka, ba rera ho tlosa bophelo ba ka.",
			"14": "<sup>14</sup> Empa ke itshepela wena, Jehova; ke re: O Modimo wa ka!",
			"15": "<sup>15</sup> Matsatsi a ka a letsohong la hao, o nkgule letsohong la bao e leng dira ho nna, le ho ba mphallelang!",
			"16": "<sup>16</sup> O kgantshetse sefahleho sa hao hodima mohlanka wa hao! O mpoloke ka baka la mehauhelo ya hao! O mpoloke ka baka la mehauhelo ya hao!",
			"17": "<sup>17</sup> Jehova, ke se ke ka swaba, hobane ke bitsa ho wena! Ho ke ho swabe bakgopo, ba be ba kgutse nqalong ya bafu.",
			"18": "<sup>18</sup> O mumufatse melomo ya leshano, e bolelang dipolelo tsa bohata ka boikgohomoso le ka nyefolo hodima ya lokileng!",
			"19": "<sup>19</sup> Le leholo hakakang lereko leo o le boloketseng ba o tshabang, leo o le hlahisetsang ba itshepetseng wena pontsheng ya bana ba batho;",
			"20": "<sup>20</sup> o ba sirela moriting wa sefahleho sa hao hole le merero ya batho; o ba boloka tenteng ya hao hole le ditshebo tsa leleme.",
			"21": "<sup>21</sup> Ho roriswe Jehova, hobane o bonahaditse molemo wa hae ho nna, ka ho mpea motseng wa diqhobosheane.",
			"22": "<sup>22</sup> Ka na ka re tsietsing ya ka: Ke tlositswe pela mahlo a hao. Empa o utlwile lentswe la thapedisiso ya ka, ha ke ne ke bitsa ho wena.",
			"23": "<sup>23</sup> Ratang Jehova, lona bakgethwa bohle ba hae! Jehova o boloka batshepehi, o otla baikgohomosi ka ho fetisisa.",
			"24": "<sup>24</sup> Betang dipelo, le tiye, lona kaofela ba itshepelang Jehova!"
		},
		"32": {
			"1": "<sup>1</sup> Ho lehlohonolo eo tshito ya hae e tshwaretsweng, eo sebe sa hae se apesitsweng!",
			"2": "<sup>2</sup> Ho lehlohonolo motho eo Jehova a sa mmalleng bokgopo ba hae, eo thetso e leng siyo pelong ya hae!",
			"3": "<sup>3</sup> Enere ha ke kgutsitse, masapo a ka a ne a fediswa ke ho bobola ha ka ka letsatsi lohle.",
			"4": "<sup>4</sup> Hobane letsoho la hao le ne le le boima ho nna nyene le bosiu; metsi a bophelo ba ka a ne a omeletse jwaloka hola ke lebatama la selemo. (Sela.)",
			"5": "<sup>5</sup> Ka ba ka o bolella sebe sa ka, mme ha ke a ka ka pata bokgopo ba ka, ka re: Ke tla bolela ho tlola ha ka ho Jehova; mme wa hlakola bokgopo ba sebe sa ka. (Sela.)",
			"6": "<sup>6</sup> Ka baka leo, mokgethehi e mong le e mong a ke a o rapele ka nako eo o ka bonwang ka yona; dikgoholeng tsa metsi a maholo, merwallo e ke ke ya mo atamela.",
			"7": "<sup>7</sup> O setshabelo sa ka; o ntwela matswalong, o ntika ka dipina tsa topollo. (Sela.)",
			"8": "<sup>8</sup> Ke tla o ruta, ke o bontshe tsela eo o tshwanetseng ho ya ka yona; ke tla o lemosa ke ntse ke o tadimile ka mahlo.",
			"9": "<sup>9</sup> Le se ke la ba jwaloka pere le esele tse se nang kutlwisiso, tseo, hojane e se be ka tomo eo di thapiswang ka yona, di neng di ke ke tsa o atamela.",
			"10": "<sup>10</sup> Mahlomola a mangata a lebeletse ya kgopo; empa ya itshepelang Jehova o teelwa hare ke mohau wa hae.",
			"11": "<sup>11</sup> Ithabiseng ka Jehova, le nyakalle ho yena, lona ba lokileng; mme le bine, lona bohle ba pelo tse lokileng!"
		},
		"33": {
			"1": "<sup>1</sup> Lona ba lokileng, le thabele Jehova! Thoko e tshwanela batho ba lokileng.",
			"2": "<sup>2</sup> Rorisang Jehova ka harepa, le mminele ka thomo ya dikgole tse leshome!",
			"3": "<sup>3</sup> Mmineleng sefela se setjha, lohlanang ka dikgoba, le utlwahatse diletsa tsa lona le mantswe a lona!",
			"4": "<sup>4</sup> Hobane lentswe la Jehova le lokile, o tshepeha diketsong tsohle tsa hae.",
			"5": "<sup>5</sup> O rata tokelo le ho loka; lefatshe le tletse mehauhelo ya Jehova.",
			"6": "<sup>6</sup> Mahodimo a entswe ke lentswe la Jehova, le makgotla wohle a wona ke pudulo ya molomo wa hae.",
			"7": "<sup>7</sup> O bokella metsi a lewatle hammoho, a ka qubu; o boloka bodiba dipolokelong tsa hae.",
			"8": "<sup>8</sup> Lefatshe kaofela a le ke le tshabe Jehova! Baahi bohle ba lefatshe a ba ke ba thothomele pela hae!",
			"9": "<sup>9</sup> Hobane, ha a bua, ho ye ho hlahe ntho; leha a laela, e ye e be teng.",
			"10": "<sup>10</sup> Jehova o etsa merero ya batho ntho feela; o tshwephola mehopolo ya ditjhaba.",
			"11": "<sup>11</sup> Merero ya Jehova e tiile ka ho sa feleng, mehopolo ya pelo ya hae e eme ka ho sa yeng kae.",
			"12": "<sup>12</sup> Ho lehlohonolo setjhaba seo Jehova e leng Modimo wa sona, le batho bao a ikgethetseng bona ho ba lefa la hae!",
			"13": "<sup>13</sup> Jehova o tadima a le lehodimong, o bona bara ba batho kaofela.",
			"14": "<sup>14</sup> Nqalong ya bodulo ba hae o lemoha baahi ba lefatshe kaofela.",
			"15": "<sup>15</sup> Ke yena ya bopileng dipelo tsa bona bohle, ya elang mesebetsi ya bona kaofela hloko.",
			"16": "<sup>16</sup> Ha ho morena ya ka hlolang ka bongata ba makgotla a hae, ha ho mohale ya ka bolokehang ka boholo ba matla a hae.",
			"17": "<sup>17</sup> Pere hase ntho e hlolang, motho a ke ke a phonyoha ka matla a yona.",
			"18": "<sup>18</sup> Bonang, mahlo a Jehova a hodima ba mo tshabang, ba tshepang mohau wa hae,",
			"19": "<sup>19</sup> ho holla meya ya bona lefung le ho ba phedisa mehleng ya tlala.",
			"20": "<sup>20</sup> Meya ya rona e itshepetse Jehova: ke yena thuso ya rona le thebe ya rona.",
			"21": "<sup>21</sup> Hobane pelo tsa rona di ithabela ho yena, hobane re tshepile lebitso la hae le halalelang.",
			"22": "<sup>22</sup> Mohau wa hao, Jehova, a o be hodima rona, jwalokaha re itshepetse wena."
		},
		"34": {
			"1": "<sup>1</sup> Ke tla rorisa Jehova kamehla; thoko ya hae e tla ba molomong wa ka kamehla.",
			"2": "<sup>2</sup> Moya wa ka o ithorise ka Jehova! Ba pelo di nolo a ba utlwe hoo, mme ba thabe!",
			"3": "<sup>3</sup> Kopanang le nna ho tlotlisa Jehova; bohle, re hodiseng lebitso la hae hammoho.",
			"4": "<sup>4</sup> Ka na ka batla Jehova, mme a nkaraba, a ba a mpholosa ho tshabeng ha ka kaofela.",
			"5": "<sup>5</sup> Ya tadimang ho yena o a ediswa, dihlong ha di sa tla ba sefahlehong sa hae.",
			"6": "<sup>6</sup> Mohlomohi ha a rapela, Jehova o a utlwa; o mo pholosa mahlomoleng a hae kaofela.",
			"7": "<sup>7</sup> Lengeloi la Jehova le lara pela ba mo tshabang, le a ba boloka.",
			"8": "<sup>8</sup> Latswang, le bone hoba Jehova o molemo! Ho lehlohonolo motho ya tshabelang ho yena!",
			"9": "<sup>9</sup> Tshabang Jehova, lona bakgethwa ba hae, hobane ha ho letho le hlokwang ke ba mo tshabang.",
			"10": "<sup>10</sup> Ditawana di ka hloka, tsa lapa; empa ba batlang Jehova ha ba haellwe ke molemo leha o le mong.",
			"11": "<sup>11</sup> Tloong, lona bara ba ka, le mmamele; ke tla le ruta ho tshaba Jehova.",
			"12": "<sup>12</sup> Leha o ka ba mang ya ratang ho phela, ya lakatsang dilemo ho ja lehlohonolo,",
			"13": "<sup>13</sup> tshabisa leleme la hao bolotsana, o phemise melomo ya hao dipolelo tsa ho thetsa;",
			"14": "<sup>14</sup> sesefa bobe, o etse botle; batla kgotso, o e latelle.",
			"15": "<sup>15</sup> Mahlo a Jehova a ntse a tadimile ba lokileng, ditsebe tsa hae di bulehetse mehoo ya bona.",
			"16": "<sup>16</sup> Sefahleho sa Jehova se tjamela ba bolotsana ho tlosa ho hopolwa ha bona lefatsheng.",
			"17": "<sup>17</sup> Ba lokileng ha ba howa, Jehova o a ba utlwa, o ba imolla matswalong a bona kaofela.",
			"18": "<sup>18</sup> Jehova o haufi le ba pelo tse robehileng, o thusa ba meya e teteditsweng.",
			"19": "<sup>19</sup> Mahlomola a ya lokileng a mangata; empa Jehova o mo ntsha ho wona kaofela;",
			"20": "<sup>20</sup> o boloka masapo a hae kaofela, ha ho le leng le robehang.",
			"21": "<sup>21</sup> Bomadimabe bo tla bolaya ya bolotsana, mme bao e leng dira ho ya lokileng ba tla tsuwa.",
			"22": "<sup>22</sup> Jehova o lopolla bophelo ba bahlanka ba hae; bohle ba mo tshepang ba ke ke ba tsuwa."
		},
		"35": {
			"1": "<sup>1</sup> Jehova, o tsekise ba ntsekisang, o lwantshe ba ntwantshang.",
			"2": "<sup>2</sup> Nka thebe le thejana, o eme ho tla nthusa.",
			"3": "<sup>3</sup> O tsomole lerumo la hao, o thibele ba mphallelang! Ere ho moya wa ka: Ke nna poloko ya hao!",
			"4": "<sup>4</sup> Tshwabo le dihlong di ke di apese ba batlang moya wa ka, ba suthe kasanthao ba tsielehile, bona ba rerileng tshenyeho ya ka.",
			"5": "<sup>5</sup> Ba be jwaloka mooko o fefolwang ke moya, lengeloi la Jehova le ba lelekise.",
			"6": "<sup>6</sup> Tsela ya bona e ke e be e lefifi, e thelle, lengeloi la Jehova le ba lelekise!",
			"7": "<sup>7</sup> Hobane leha ho bo ho se molato, ba tjhekile lemena pela maoto a ka, ba tjheketse bophelo ba ka feela.",
			"8": "<sup>8</sup> Tshenyeho a e ke e ba wele hodimo ka sehloho; ba ke ba tshwaswe lerabeng leo ba le patileng, ba wele teng, ba timelle ho lona!",
			"9": "<sup>9</sup> Ke moo moya wa ka o tla hlasimolohela ho Jehova, o thabele poloko ya hae.",
			"10": "<sup>10</sup> Masapo a ka kaofela a tla re: Jehova, ke mang ya jwaloka wena; ya ka bolokang ya madimabe ho ba mo hlolang ka matla, ya madimabe le mofumanehi ho batlatlapi ba bona?",
			"11": "<sup>11</sup> Dipaki tsa leshano di ntsohella ho mpotsisisa seo ke sa se tsebeng.",
			"12": "<sup>12</sup> Ke lefelwa botle ka bobe; ke lahlilwe.",
			"13": "<sup>13</sup> Athe nna, malwetseng a bona ka itlama ka lesela le mahwashe, ka itlhokofatsa ka ho itima dijo, ka rapela ka hlooho e kobotetseng sefubeng;",
			"14": "<sup>14</sup> ka tsamaya ka dillo jwaloka hola ke timeletswe ke motswalle, kapa ke ngwaneso; ka apara diaparo tsa bofifi le ho kobotela fatshe jwaloka hola ke llela mme.",
			"15": "<sup>15</sup> Mme jwale, ha ke ewa, ba ye ba thabe; ba bokana hammoho, ba mpokanela ho nkotla, ke sa tsebe molato; ba ngahola ka maleme, ha ba kgutse.",
			"16": "<sup>16</sup> Ba ikopanya mmokeng le basomi le ba jang ka diteme, ho ntsikitlanyetsa meno.",
			"17": "<sup>17</sup> Morena, o tla tadima hoo ho isa kae? O lopolle bophelo ba ka ho senyeng ha bona, le moya wa ka ditawaneng!",
			"18": "<sup>18</sup> Ke moo ke tla o leboha phuthehong e kgolo, ke o roke hara setjhaba se sengata.",
			"19": "<sup>19</sup> O se ke wa lesa ba ikentseng dira ho nna ka bolotsana hore ba thabe ka nna, ba se ke ba nyekotsa ka mahlo ka ho ntlhoya feela!",
			"20": "<sup>20</sup> Hobane kgotso e hlokwa dipolelong tsa bona, ba rera ditaba tsa ho thetsa ba bonolo ba lefatshe.",
			"21": "<sup>21</sup> Ba ahlamisa melomo ya bona hodima ka, ba re: Ha! Ha! mahlo a rona a bona.",
			"22": "<sup>22</sup> Le wena Jehova, o a bona! O se ke wa kgutsa! Morena, o se ke wa emela hole le nna!",
			"23": "<sup>23</sup> Tsoha, o phaphame ho nkahlolela, Morena wa ka, Modimo wa ka, o lokise ditaba tsa ka!",
			"24": "<sup>24</sup> O nkahlolele ka ho loka ha hao, Jehova, Modimo wa ka, ba se ke ba thaba ka nna!",
			"25": "<sup>25</sup> Ba se ke ba re dipelong tsa bona: Hantle, ke kamoo re ratileng kateng; ba se ke ba re: Re mo kwentse!",
			"26": "<sup>26</sup> A ba ke ba hlabiswe ke dihlong, ba tsielehe bona bohle ba thabelang tsietsi ya ka! Baikakasi ba ntwantshang a ba apeswe ke dihlong le nyediso!",
			"27": "<sup>27</sup> Ke moo ba ratang taba e lokileng ya ka ba tla bina ba nyakaletse; ba tla re ka matsatsitsatsi: Jehova o moholo, ya ratang molemo wa mohlanka wa hae!",
			"28": "<sup>28</sup> Mme leleme la ka le tla tumisa ho loka ha hao le dithoko tsa hao ka matsatsitsatsi."
		},
		"36": {
			"1": "<sup>1</sup> E mobe o mamela bolotsana pelong ya hae, ho tshaba Jehova ha ho yo pela mahlo a hae;",
			"2": "<sup>2</sup> hobane ka mokgwa wa ho bona ha hae, o iqeka e le yena hore ho ke ke ha fihlelwa bokgopo ba hae e leng ho hloya.",
			"3": "<sup>3</sup> Ditaba tsa molomo wa hae ke bokgopo le thetso, o lesitse ho hlalefa le ho etsa botle.",
			"4": "<sup>4</sup> O rera bokgopo diphateng tsa hae; o ya ka tsela e seng molemo; ha a na ho hloya bobe.",
			"5": "<sup>5</sup> Jehova, mohau wa hao o phahame ho isa mahodimong le botshepehi ba hao ho isa marung.",
			"6": "<sup>6</sup> Ho loka ha hao ho ka ka dithaba tsa Modimo, dikahlolo tsa hao di tebile jwaloka lewatle. Jehova o baballa batho le diphoofolo.",
			"7": "<sup>7</sup> Modimo, mohau wa hao o rateha hakakang! Bana ba batho ba balehela moriting wa dipheo tsa hao;",
			"8": "<sup>8</sup> ba kgora ke nala ya ntlo ya hao, o ba nosa dinokeng tsa menate ya hao.",
			"9": "<sup>9</sup> Hobane sediba sa bophelo se ho wena; re bona lesedi leseding la hao.",
			"10": "<sup>10</sup> O bolokele ba o tsebang mohau wa hao, o nne o fe ba pelo di lokileng ho loka ha hao;",
			"11": "<sup>11</sup> Leoto la boikgohomoso le se ke la nkgatakela, letsoho la ba babe le se ke la mpalehisa!",
			"12": "<sup>12</sup> Ba bolotsana ba se ba ya wa, ba dihilwe; ha ba sa tla hlola ba tsoha."
		},
		"37": {
			"1": "<sup>1</sup> O se ke wa hlora ha o bona ba bolotsana, o se ke wa honohela ba etsang ho hobe!",
			"2": "<sup>2</sup> Hobane, jwaloka jwang, ba ya phakisa ba helwe, ba se ba ya pona jwaloka motalane.",
			"3": "<sup>3</sup> O be le tshepo ho Jehova, o etse ho hotle; o ahe lefatsheng, o ikgorisetse nneteng.",
			"4": "<sup>4</sup> O ikgahlisetse ho Jehova, mme o tla o nea se batlwang ke pelo ya hao.",
			"5": "<sup>5</sup> O laeletse tsela ya hao ho Jehova, o mo tshepe; ho tla sebetsa yena.",
			"6": "<sup>6</sup> O tla bonahatsa tokelo ya hao jwaloka lesedi, le ho loka ha hao jwaloka ho ela ha motshehare.",
			"7": "<sup>7</sup> O lebelle Jehova o ikgutseditse, o itshepise ka yena. O se ke wa hlora ka baka la ya atlehang tseleng ya hae, ka baka la motho ya leseho bolotsaneng ba hae.",
			"8": "<sup>8</sup> O kokobetse bohale ba hao, o tele kgalefo, o se ke wa hlora; ebe etlaba o etsa bobe.",
			"9": "<sup>9</sup> Hobane ba bolotsana ba tla fediswa, athe ba itshepetseng Jehova ba tla rua lefatshe.",
			"10": "<sup>10</sup> Ho se ho se hokae, mme molotsana o tla ba siyo; o tla qamaka tulo tsa hae, empa o tla be a setse a le siyo;",
			"11": "<sup>11</sup> empa ba bonolo ba tla rua lefatshe ba iketle kgotsong e kgolo.",
			"12": "<sup>12</sup> Molotsana o rera ya lokileng, o mo tsikitlanyetsa meno.",
			"13": "<sup>13</sup> Morena o tsheha ka yena, hobane o bona hoba letsatsi la hae le a tla.",
			"14": "<sup>14</sup> Ba bolotsana ba tsomotse marumo, ba tjhehile diqha ho diha mohlomohi le mofumanehi, ho bolaya ba metsamao e lokileng;",
			"15": "<sup>15</sup> marumo a bona a tla fohla dipelong tsa bona, diqha tsa bona di robehe.",
			"16": "<sup>16</sup> Se senyenyane se ruilweng ke ya lokileng se fetisa nala ya ba babe ba bangata;",
			"17": "<sup>17</sup> hobane matsoho a ba babe a tla robeha, empa Jehova o tiisa ba lokileng.",
			"18": "<sup>18</sup> Jehova o tseba matsatsi a ba lokileng, ba tiiseditswe lefa la bona ka ho sa feleng;",
			"19": "<sup>19</sup> ba ke ke ba swaba matsatsing a mabe, ba ya nne ba kgore ka matsatsi a tlala.",
			"20": "<sup>20</sup> Ba bolotsana ba ya fela, bao e leng dira ho Jehova ba tla timela jwaloka makgulo a matle, ba timele jwaloka mosi.",
			"21": "<sup>21</sup> E mobe o a adima, mme ha a buse; empa ya lokileng o na le mohau, o a fana;",
			"22": "<sup>22</sup> hobane ba hlohonolofatswang ke Jehova ba tla ja lefa la lefatshe, empa bao a ba rohakang ba tla fediswa.",
			"23": "<sup>23</sup> Jehova o tiisa metsamao ya ya lokileng, o kgahliswa ke tsela ya hae;",
			"24": "<sup>24</sup> leha a ka wa, ha a welle ruri, hobane Jehova o mo nenesa ka letsoho.",
			"25": "<sup>25</sup> Nkile ka ba motjha, mme jwale ke tsofetse; empa ha ke eso ho bone ya lokileng a tlohelwa, leha e le ditloholo tsa hae di sikila bohobe;",
			"26": "<sup>26</sup> o fana kamehla, o bile o a adima, mme hlohonolofatso e dutse hodima ditloholo tsa hae.",
			"27": "<sup>27</sup> Sesefa bobe, o etse botle, ke moo o tla dula o iketlile ka ho sa yeng kae.",
			"28": "<sup>28</sup> Hobane Jehova o rata ho loka, mme ha a tlohele bakgethwa ba hae; ba bolokwa kamehla; empa lesika la ba babe le tla fediswa.",
			"29": "<sup>29</sup> Ba lokileng ba tla ja lefa la lefatshe, mme ba tla hlola ho lona ka ho sa feleng.",
			"30": "<sup>30</sup> Molomo wa ya lokileng o ntsha mantswe a hlalefileng, leleme la hae le bolela ho loka;",
			"31": "<sup>31</sup> pelong ya hae o na le molao wa Modimo wa hae, maoto a hae a ke ke a thella.",
			"32": "<sup>32</sup> E mobe o lalla ya lokileng, o batla a ka mmolaya;",
			"33": "<sup>33</sup> empa Jehova a ke ke a mo tlohella matsohong a hae, a ke ke a mo tswa ha a ahlolwa.",
			"34": "<sup>34</sup> O itshepise ka Jehova, o tiye ditseleng tsa hae, mme o tla o hodisa, o tle o je lefa la lefatshe; o tla bona le tshenyeho ya ba babe.",
			"35": "<sup>35</sup> Ke bone e mobe a iphile matla, a phahamile jwaloka sefate se fupuhang naheng ya sona;",
			"36": "<sup>36</sup> o fetile; jo! o se a le siyo; ka mmatla, a se ke a fumanwa.",
			"37": "<sup>37</sup> Lemoha ya lokileng, o tadime motho wa toka; hobane motho wa kgotso o sa tla bona ditloholo,",
			"38": "<sup>38</sup> empa ba bolotsana ba timela, mme ditloholo tsa ba babe di a fediswa.",
			"39": "<sup>39</sup> Poloko ya ba lokileng e tswa ho Jehova; ke yena qhobosheane ya bona letsatsing la matswalo;",
			"40": "<sup>40</sup> Jehova o a ba thusa, o a ba boloka; o ba namolela ho ba babe, o a ba pholosa, kahobane ba beile tshepo ya bona ho yena."
		},
		"38": {
			"1": "<sup>1</sup> Jehova, o se ke wa ntaya kgalefong ya hao, o se ke wa nkotla bohaleng ba hao.",
			"2": "<sup>2</sup> Hobane metsu ya hao e kene ho nna, letsoho la hao le hlile le nkimetse.",
			"3": "<sup>3</sup> Kgalefo ya hao ha e a ka ya siya letho le phelang nameng ya ka, sebe sa ka se tlositse pholoho yohle masapong a ka.",
			"4": "<sup>4</sup> Hobane makgopo a ka a phahamile ho feta hlooho ya ka, a nkimela ka boima ba wona jwaloka phahlo e thata.",
			"5": "<sup>5</sup> Maqeba a ka a nkga, a tswa boladu, ka ketso ya bohlanya ba ka.",
			"6": "<sup>6</sup> Ke kobame, ke manahane hampe; ke ntse ke tsamaya ka bofifi tsatsi lohle;",
			"7": "<sup>7</sup> hobane mollo o tuka maleng a ka, ha ho sa le letho le pholohileng nameng ya ka.",
			"8": "<sup>8</sup> Ke feletswe ke matla, ke robehile hampe, ke dumaela ka baka la ho hlora ha pelo ya ka ...",
			"9": "<sup>9</sup> Morena, dithato tsa ka kaofela di pela hao, masisapelo a ka ha a pateha ho wena.",
			"10": "<sup>10</sup> Pelo ya ka e a opa, matla a ka a ntlohela, le lona lesedi la mahlo a ka ha le sa le yo ho nna.",
			"11": "<sup>11</sup> Metswalle ya ka le banabeso ba emetse thoko, ha ba bona leqeba la ka, le beso ba emetse hole.",
			"12": "<sup>12</sup> Ba batlang bophelo ba ka ba tjheha maraba a bona, ba batlang tshenyeho ya ka ba bolela tsa ho senya, ba loha mano tsatsi lohle.",
			"13": "<sup>13</sup> Empa nna, ke tshwana le ya thibaneng ditsebe, ke jwaloka semumu se sa ahlamiseng molomo wa sona.",
			"14": "<sup>14</sup> Ke jwaloka motho ya sa utlweng, ya se nang phetolo molomong wa hae.",
			"15": "<sup>15</sup> Hobane ke itshepetse wena, Jehova! O tla nkarabela, Morena, Modimo wa ka!",
			"16": "<sup>16</sup> Hobane ke itse: Ba se ke ba thaba ka nna! Ha leoto la ka le kgoptjwa, ba mphahamela ka boikakaso.",
			"17": "<sup>17</sup> Hobane ke ntse ke batla ho wa, bohloko ba ka bo ntse bo le mona pela ka;",
			"18": "<sup>18</sup> hobane ke ipolela bokgopo ba ka, mme ke hlora ke sebe sa ka.",
			"19": "<sup>19</sup> Empa bao e leng dira ho nna ba phela, ba matla; ba ntlhoileng feela ba bangata.",
			"20": "<sup>20</sup> Ba ntefela botle ka bobe, ba ntwantsha, hobane ke phehella botle.",
			"21": "<sup>21</sup> O se ke wa ntlohela, Jehova, Modimo wa ka! O se ke wa emela hole le nna!",
			"22": "<sup>22</sup> Phakisa ho tla nthusa, wena Morena, Mmoloki wa ka!"
		},
		"39": {
			"1": "<sup>1</sup> Ke ne ke itse: Ke tla fadimehela ditsela tsa ka, ke tle ke se ke ka seba ka leleme la ka; ke tla bea sethibelo molomong wa ka, ha e mobe a sa ntse a le pela ka.",
			"2": "<sup>2</sup> Ke ne ke le semumu, ke ikgutseditse, ka itima ho bua, leha e le tsa botle; empa bohloko ba ka ba eketseha;",
			"3": "<sup>3</sup> pelo ya ka e ne e tjhesa sefubeng sa ka, mehopolo ya ka e ne e tukisa mollo, yaba leleme la ka le bua, la re:",
			"4": "<sup>4</sup> Jehova, o ntsebise bofello ba bophelo ba ka, le bokae ba ditshiu tsa ka, ke tle ke tsebe hoba ke feta kapele hakakang!",
			"5": "<sup>5</sup> Bona, o lekanyeditse ditshiu tsa ka di be jwaloka boahlamo ba seatla; ditshiu tsa ho phela ha ka di jwaloka ntho e leng siyo pela hao; ruri, motho e mong le e mong ya leng teng ke mofehelo feela. (Sela.)",
			"6": "<sup>6</sup> Efela motho o itsamaela jwaloka seriti, o a dumaduma, o ikgathaletsa ntho e fetang; o ipokellela maruo, mme ha a tsebe hobane a ya jewa ke mang!",
			"7": "<sup>7</sup> Mme jwale, Morena, seo nka se lebellang keng? Tshepo ya ka e ho wena.",
			"8": "<sup>8</sup> O ntwele dibeng tsa ka kaofela, o se ke wa mpeela ditshomo tsa lewatla.",
			"9": "<sup>9</sup> Ke a kgutsa, ha ke ahlamise molomo, hobane ke wena ya sebetsang.",
			"10": "<sup>10</sup> O suthise dikotlo tsa hao ho nna; ke fela katlasa kgalemelo ya letsoho la hao.",
			"11": "<sup>11</sup> Ha o laya motho ka ditlokotsi bakeng sa molato wa hae, o senya botle ba hae, jwaloka hoja e le ntho e jewang ke tshwele; ruri, motho ka mong ke mofehelo feela. (Sela.)",
			"12": "<sup>12</sup> Utlwa thapelo ya ka, Jehova, o sekehele mohoweletso wa ka tsebe! O se ke wa thibana ditsebe, ha ke ntse ke lla, hobane ho wena ke moeti le mofeti jwaloka bontate kaofela.",
			"13": "<sup>13</sup> O se ke wa hlola o ntlhaba ka mahlo, ke tle ke boele ke ele, ke eso ho ikele, mme ke eba siyo!"
		},
		"40": {
			"1": "<sup>1</sup> Ka na ka lebella Jehova ka ho tiya, a itshekamisetsa ho nna, a utlwa ho dumaela ha ka,",
			"2": "<sup>2</sup> a nnyolla sekoting sa tshenyeho le tebetebeng ya diretse, a bea leoto la ka lefikeng, a tiisa mehato ya ka.",
			"3": "<sup>3</sup> Molomong wa ka a bea sefela se setjha, dithoko tsa Modimo wa rona. Ba bangata ba tla bona hoo, ba tshabe, mme ba tshepe Jehova.",
			"4": "<sup>4</sup> Ho lehlohonolo motho ya beang tshepo ya hae ho Jehova, ya sa tlwaeleng baikgantshi le ba ineetseng leshano.",
			"5": "<sup>5</sup> Jehova, Modimo wa ka, e kgolo hakakang palo ya mehlolo le ya merero eo o re etseditseng yona! Ha ho ya ka e lokodisang pela hao; leha ke rata ho e bolela le ho e bala, e be e fete palo.",
			"6": "<sup>6</sup> Ha o rate mahlabelo, leha e le dinyehelo; ke moo o ntokisitseng ditsebe; ha o kgahliswe ke ditjheso le mahlabelo a sebe.",
			"7": "<sup>7</sup> Ke moo ke itseng: Bona, ke a tla, kamoo ho ngodilweng taba tsa ka kateng, mmenong wa buka.",
			"8": "<sup>8</sup> Ho etsa ho ratwang ke wena, Modimo wa ka, ke sona seo ke se ratang, molao wa hao o ngodilwe pelong ya ka.",
			"9": "<sup>9</sup> Ke bolela ho loka phuthehong e kgolo; ha ke a thiba melomo ya ka, Jehova; o a tseba.",
			"10": "<sup>10</sup> Ha ke pate ho loka ha hao hara pelo ya ka, ke bolela botshepehi ba hao le poloko ya hao; ha ke a ka ka lobela phutheho e kgolo mohau wa hao le nnete ya hao.",
			"11": "<sup>11</sup> Le wena, Jehova, o se ke wa nkganela le mehauhelo ya hao! Mohau wa hao le nnete ya hao a di ke di mpoloke kamehla!",
			"12": "<sup>12</sup> Hobane ke teetswe hare ke dimpe tse sa balweng; ditlolo tsa ka di ntshwere, ke tshaba ho di bona; di ngata ho feta diqoba tsa moriri wa hlooho ya ka, ke fellwa ke pelo.",
			"13": "<sup>13</sup> Oho Jehova, o ke o mpoloke; Jehova, phakisa ho tla nthusa.",
			"14": "<sup>14</sup> A ba ke ba apeswe hammoho ke dihlong le ke maswabi, bona ba batlang bophelo ba ka, ho nkamoha bona! A ba suthe kasanthao ba tsielehile, bona bohle ba ratang tshenyeho ya ka!",
			"15": "<sup>15</sup> A ba ke ba makale ke dihlong tsa bona, bona ba reng bakeng sa ka: Ha! Ha!",
			"16": "<sup>16</sup> Bohle ba o batlang a ba ke ba thabe, ba nyakallele ho wena; ba lakatsang poloko ya hao ba ke ba re kamehla: Jehova a ke a hodiswe!",
			"17": "<sup>17</sup> Haele nna, ke mofumanehi le mosenyehi; empa Morena o a nkgopola! O thuso ya ka le mopholosi wa ka; Modimo wa ka, o se ke wa dieha."
		},
		"41": {
			"1": "<sup>1</sup> Ho lehlohonolo ya hlokomelang ya lesitsi!",
			"2": "<sup>2</sup> Jehova o tla mo lwela! Ka letsatsi le lebe, Jehova o tla mo sireletsa, a mo phedise; e tla ba motho ya lehlohonolo lefatsheng. O ke ke wa mo neela thatong ya bao e leng dira ho yena.",
			"3": "<sup>3</sup> Jehova o tla mo tshehetsa, ha a le diphateng tsa bolwetse; o lokisa malao a hae kaofela bohlokong ba hae.",
			"4": "<sup>4</sup> Ke ne ke itse: Jehova, o nkutlwele bohloko, o fodise moya wa ka, hobane ke o sitetswe.",
			"5": "<sup>5</sup> Bao e leng dira ho nna ba ntsheba ka dipolelo tsa bolotsana, ba re: O tla shwa neng, lebitso la hae le tla fela neng?",
			"6": "<sup>6</sup> Leha e mong wa bona a ka tla mpona, puo ya hae ke leshano; pelo ya hae e ipokeletse tsa bolotsana; ha a se a tlohile, o ya bo hasa kantle.",
			"7": "<sup>7</sup> Bohle bao e leng dira ho nna ba wewetsana hodima ka, ba mpea molato ka kotsi e ntlhahetseng, ba re:",
			"8": "<sup>8</sup> Lefu le lebe le ho yena; jwale, o rapaletse, ha a sa tla hlola a tsoha.",
			"9": "<sup>9</sup> Esita le monna ya kgotsitseng ho nna, eo ke neng ke mo tshepile, ya neng a eja bohobe ba ka, o nthahile ka serethe.",
			"10": "<sup>10</sup> Empa wena, Jehova, o nkutlwele bohloko, o ntsose, ke tle ke tsebe ho ba buselletsa se ba lokelang.",
			"11": "<sup>11</sup> Pontsho ho nna ya hobane o a nthata, ke hoba ha o lese eo e leng sera ho nna hore a ithoke ka nna.",
			"12": "<sup>12</sup> O mpolokile tokeng ya ka, mme o tla mpea pela hao ka ho sa yeng kae.",
			"13": "<sup>13</sup> Ho roriswe Jehova, Modimo wa Iseraele, ho tloha ho bo sa qaleng, ho isa ho bo sa feleng! Amen, e, amen!"
		},
		"42": {
			"1": "<sup>1</sup> Jwaloka kgama ha e tsetselela metsi a melatswana, ho jwalo le moya wa ka, o tsetselela wena, Modimo!",
			"2": "<sup>2</sup> Moya wa ka o nyoretswe Modimo, Modimo o utlwang. Ke tla ya neneng, ke be ke itlhahise pela Modimo?",
			"3": "<sup>3</sup> Meokgo ya ka ke sejo sa ka motshehare le bosiu, haesale ba ntse ba re ho nna: O kae na Modimo wa hao?",
			"4": "<sup>4</sup> Moya wa ka o idibana kahare ho nna, ha ke hopola kamoo ke neng ke ya le setjhaba kateng, ke se eteletse pele ho ya ka tlung ya Modimo, hara dipina tsa nyakallo le difela tsa setjhaba se itlelang meketeng e phahameng.",
			"5": "<sup>5</sup> Moya wa ka, o hlorelang, o nyarohetseng kahare ho nna? O itshepele Modimo; ke sa tla o roka; sefahleho sa wona ke poloko.",
			"6": "<sup>6</sup> Modimo wa ka, moya wa ka o hlorehile kahare ho nna; ka baka leo, ke o hopola ke le naheng ya Jordane, ho tloha Hermone le thabeng ya Mitseare.",
			"7": "<sup>7</sup> Bodiba bo arabelana le bodiba bo bong modumong wa phororo tsa hao; merwallo ya hao kaofela le maqhubu a hao wohle a fetile hodima ka.",
			"8": "<sup>8</sup> Leha ho le jwalo Jehova o tla ntshitsa motshehare ka mohau wa hae, mme bosiu thoko ya hae e tla ba molomong wa ka, ke rapele Modimo wa bophelo ba ka.",
			"9": "<sup>9</sup> Ke tla re ho Modimo, lefika la ka: O ntebalelang? Ke tsamaelang ka dillo tlasa botubo ba sera?",
			"10": "<sup>10</sup> Masapo a ka a robeha, ha bao e leng dira ho nna ba ntlaka, ba ntse ba re ho nna ka matsatsi wohle: O kae na Modimo wa hao?",
			"11": "<sup>11</sup> Moya wa ka, o hlorelang, o nyarohetseng kahare ho nna? O itshepele Modimo; ke sa tla o roka, ke Mmoloki wa ka le Modimo wa ka."
		},
		"43": {
			"1": "<sup>1</sup> Oho Modimo, o nkahlolele, o nkemele ho setjhaba se se nang mohau! O mpoloke ho motho ya leshano, ya kgopo.",
			"2": "<sup>2</sup> Erekaha o le Modimo oo e leng qhobosheane ya ka, o ntahletseng? Ke tsamaelang ka dillo tlasa botubo ba sera?",
			"3": "<sup>3</sup> Romela lesedi la hao le nnete ya hao, di tle di ntsamaise, di nkise thabeng e kgethehileng ya hao, le meahong ya hao,",
			"4": "<sup>4</sup> ke tle ke finyelle aletareng ya Modimo, ho Modimo oo ke o thabelang ka hlasimoloho, ke o binele ka harepa, Modimo, Modimo wa ka!",
			"5": "<sup>5</sup> Moya wa ka, o hlorelang, o nyarohetseng kahare ho nna? O itshepele Modimo, ke sa tla o roka; ke Mmoloki wa ka le Modimo wa ka."
		},
		"44": {
			"1": "<sup>1</sup> Modimo, re utlwile ka ditsebe tsa rona, bontata rona ba re boleletse diketso tse phahameng tseo o di entseng mehleng ya bona, mehleng ya boholoholo.",
			"2": "<sup>2</sup> O lelekisitse ditjhaba ka letsoho la hao, hore o ba bee tulong tsa tsona; wa fedisa ditjhaba, hore o ba atise.",
			"3": "<sup>3</sup> Hobane ha ba ka ba hapa naha ka lerumo la bona, ha ba ka ba bolokwa ke letsoho la bona; empa ke ka le letona la hao, ke ka letsoho la hao le ka kganya ya sefahleho sa hao, hobane o ne o ba rata.",
			"4": "<sup>4</sup> Modimo, ke wena Morena wa ka! o laole topollo ya Jakobo!",
			"5": "<sup>5</sup> Ka wena re tla diha dira tsa rona, ka lebitso la hao re hatakele ba re tsohelang matla.",
			"6": "<sup>6</sup> Hobane ha ke tshepe seqha sa ka, ha ke bolokwe ke lerumo la ka;",
			"7": "<sup>7</sup> empa ke wena ya re namolelang direng tsa rona, ya tsielehisang ba re hloileng.",
			"8": "<sup>8</sup> Re ithorisa ka Modimo ka matsatsi wohle; re tla roka lebitso la hao ka ho sa yeng kae! (Sela.)",
			"9": "<sup>9</sup> Empa jwale, o re lahlile, o re apesitse dihlong, o lesitse ho tsamaya le makgotla a rona;",
			"10": "<sup>10</sup> o re balehisitse pela dira, ba re hloileng ba ikela le kgapo;",
			"11": "<sup>11</sup> O re neetse bona jwaloka dinku tse hlajwang, wa re qhalanyetsa hara ditjhaba;",
			"12": "<sup>12</sup> o rekisitse lefeela ka setjhaba sa hao, ha o a ka wa thethesa theko ya sona.",
			"13": "<sup>13</sup> O re etsa ntho e nyediswang ho ba ahileng pela rona, le tlako le sesomo ho ba re kopileng;",
			"14": "<sup>14</sup> o re etsa tshomo hara ditjhaba, le komo ya hlooho hara merabe.",
			"15": "<sup>15</sup> Dihlong tsa ka di pela mahlo a ka kamehla, maswabi a apesitse sefahleho sa ka,",
			"16": "<sup>16</sup> ha ke utlwa lentswe la mosomi le la motlaki, ha ke bona sera le mohlorisi.",
			"17": "<sup>17</sup> Re hlahetswe ke tseo kaofela; leha ho le jwalo, re ne re sa ka ra o lebala, re sa ka ra tlola selekane sa hao;",
			"18": "<sup>18</sup> pelo tsa rona di ne di sa ka tsa o furalla, le maoto a rona a sa ka a kgeloha ditsela tsa hao,",
			"19": "<sup>19</sup> ha o tla re thuhakanya dinaheng tsa diphokojwe, wa re apesa ka moriti wa lefu.",
			"20": "<sup>20</sup> Hola ra lebala lebitso la Modimo wa rona, ra emisetsa modimo osele matsoho a rona,",
			"21": "<sup>21</sup> na Modimo o ka be o sa ka wa tseba na? Athe o tseba makunutu a dipelo.",
			"22": "<sup>22</sup> Empa feela, re bolawa ka baka la hao ka matsatsi wohle, re lekantswe le dinku tse hlajwang.",
			"23": "<sup>23</sup> Phaphama! o robaletseng, Morena? O phaphame, o se ke wa re lahla ka ho sa feleng!",
			"24": "<sup>24</sup> O re patellang sefahleho sa hao, o leballang bomadimabe ba rona le ho tujwa ha rona?",
			"25": "<sup>25</sup> Hobane meya ya rona e tepelletse leroleng, mmele ya rona e kgomaretse mobu.",
			"26": "<sup>26</sup> Tsoha ho tla re thusa; o re namolele ka baka la mohau wa hao!"
		},
		"45": {
			"1": "<sup>1</sup> Taba tse monate di bela pelong ya ka; ke re, ke qapela morena; leleme la ka a le ke le be jwaloka lesiba la mongodi ya masene!",
			"2": "<sup>2</sup> Ka botle o fetisa bana ba batho, mosa o tsholoha melomong ya hao; ka baka leo, Modimo o o hlohonolofaditse ka ho sa feleng.",
			"3": "<sup>3</sup> O mohale! o itlamelle sabole ya hao lehlakoreng la hao; ke hlopheho ya hao le kganya ya hao!",
			"4": "<sup>4</sup> Kganyeng ya hao o hlwelle koloing ya hao ya hlolo, o lwanele nnete le molemo le ho loka; letsoho le letona la hao le ke le o rute diketso tse makatsang!",
			"5": "<sup>5</sup> Metsu ya hao e ntjhotjho; ditjhaba di tla wela pela maoto a hao; o tla hlaba pelo tsa bao e leng dira ho morena.",
			"6": "<sup>6</sup> Terone ya hao ke terone ya Modimo; e tiile ka ho sa feleng; lere la borena ba hao ke lere la ho loka!",
			"7": "<sup>7</sup> O rata ho loka, mme o hloile bokgopo. Ka baka leo, Modimo, Modimo wa hao, o o tlotsitse ka ole ya nyakallo ho fetisa balekane ba hao.",
			"8": "<sup>8</sup> Mirra le aloe le kasia di arubetsa diaparo tsa hao; o thabiswa ke modumo wa diharepa matlung a borena a kgabisitsweng ka manaka a ditlou.",
			"9": "<sup>9</sup> Baradi ba marena ba hara ba ratwang ke wena; mofumahadi wa hao o letsohong la hao le letona, a hlophehile ka kgauta ya Ofire.",
			"10": "<sup>10</sup> Mamela, moradi wa ka, o lemohe, o sekehe ditsebe! Lebala setjhaba sa heno le ntlo ya ntatao!",
			"11": "<sup>11</sup> Morena o lakatsa botle ba hao; erekaha e le morena wa hao, o mo utlwe.",
			"12": "<sup>12</sup> Moradi wa Tire o tla o nyehela, ba baholo hara setjhaba ba o ananele.",
			"13": "<sup>13</sup> Kahare ho ntlo, moradi wa morena o dutse bokgabaneng feela; seaparo sa hae ke lesela le homilweng ka kgauta.",
			"14": "<sup>14</sup> O iswa ho morena hodima diphate tse mebalabala; thaka tsa hae tsa barwetsana di tla ho wena kamora hae,",
			"15": "<sup>15</sup> di tliswa ka thabo le nyakallo, di kena tlung ya morena.",
			"16": "<sup>16</sup> Ditulong tsa bontatao ho tla dula bara ba hao, o tla ba bea mahosana lefatsheng lohle.",
			"17": "<sup>17</sup> Ke tla hopodisa lebitso la hao melokong yohle e tlang ho tla; ka baka leo, ditjhaba di tla o rorisa kamehla, ka ho sa feleng."
		},
		"46": {
			"1": "<sup>1</sup> Modimo ke setshabelo sa rona le matla a rona, ke thuso e fetisisang ditsietsing.",
			"2": "<sup>2</sup> Ka baka leo, re ke ke ra tshoha, leha lefatshe le ka sisinyeha, mme dithaba tsa tsokotseha mahareng a mawatle;",
			"3": "<sup>3</sup> leha maqhubu a wona a ka duma, a ntsha mafilo, mme bohale ba wona ba sisinya dithaba! (Sela.)",
			"4": "<sup>4</sup> Noka e teng eo melatswana ya yona e nyakallisang motse wa Modimo, sehalalelo sa meaho ya Mookamedi ya phahameng.",
			"5": "<sup>5</sup> Modimo o mahareng a wona; o ke ke wa sisinyeha; o fuwa thuso ke Modimo e sa le mafube a meso.",
			"6": "<sup>6</sup> Ditjhaba di mohorohoro, mebuso e a sisinyeha. Modimo o utlwahatsa lentswe la wona, lefatshe le a qhibiliha.",
			"7": "<sup>7</sup> Jehova wa makgotla o na le rona, Modimo wa Jakobo ke qhobosheane ya rona! (Sela.)",
			"8": "<sup>8</sup> Tloong, le bohe diketso tsa Jehova, kamoo a sentseng lefatshe kateng.",
			"9": "<sup>9</sup> O fedisitse dintwa le ho isa pheletsong ya lefatshe, o robile diqha, a robakanya marumo, a tjhesa makoloi a ntwa mollong.",
			"10": "<sup>10</sup> Tlohelang, mme le tsebe hoba ke nna Modimo o busang ditjhaba, o busang lefatshe!",
			"11": "<sup>11</sup> Jehova wa makgotla o na le rona, Modimo wa Jakobo ke qhobosheane ya rona! (Sela.)"
		},
		"47": {
			"1": "<sup>1</sup> Lona ditjhaba kaofela, opang ka diatla! Hlasimolohelang Modimo ka dipina tsa nyakallo!",
			"2": "<sup>2</sup> Hobane Jehova, Mookamedi ya phahameng, o tshwanelwa ke ho tshajwa; ke yena Morena e moholo wa lefatshe lohle.",
			"3": "<sup>3</sup> O beile ditjhaba katlasa rona, le merabe katlasa maoto a rona;",
			"4": "<sup>4</sup> O re kgethetse lefa la rona, mokgabo wa Jakobo eo a mo ratang. (Sela.)",
			"5": "<sup>5</sup> Modimo o nyoloha ka mehoo ya thabo, Jehova o phahama ka modumo wa terompeta.",
			"6": "<sup>6</sup> Binelang Modimo; binang, le binele Morena wa rona; binang!",
			"7": "<sup>7</sup> Hobane Modimo ke Morena wa lefatshe lohle: o roriseng ka sefela se seholo!",
			"8": "<sup>8</sup> Modimo o rena hodima ditjhaba; Modimo o dutse teroneng e halalelang ya wona.",
			"9": "<sup>9</sup> Mahosana a ditjhaba a phuthehile hammoho ho ba setjhaba sa Modimo wa Abrahama; hobane dithebe tsa lefatshe ke tsa Modimo; o phahamile haholo ka ho fetisisa."
		},
		"48": {
			"1": "<sup>1</sup> Jehova o moholo, o tshwanetse ho rokwa motseng wa Modimo wa rona, thabeng ya hae e halalelang.",
			"2": "<sup>2</sup> Thaba ya Sione e phahame ka botle, ke thabo ya lefatshe lohle; moo e hlanamelang leboya ke motse wa Morena e moholo.",
			"3": "<sup>3</sup> Matlung a teng a borena, Modimo o ipontshitse hoba ke qhobosheane.",
			"4": "<sup>4</sup> Hobane bonang, marena a ne a bokane ho futhuhela motse hammoho.",
			"5": "<sup>5</sup> A bona, mme a tsieleha hang; a tshoha, mme a baleha;",
			"6": "<sup>6</sup> yaba a tshwarwa ke thothomelo le ke matswalo a kang a mosadi ha a beleha;",
			"7": "<sup>7</sup> ha eba jwaloka mohla moya wa botjhabela o robakanyang dikepe tsa Tarshishe.",
			"8": "<sup>8</sup> Seo re neng re se boleletswe, re iponetse sona motseng wa Jehova wa makgotla, motseng wa Modimo wa rona; Modimo o o tiisitse ka ho sa feleng. (Sela.)",
			"9": "<sup>9</sup> Oho Modimo, re hopola mohau wa hao, ha re le tempeleng ya hao.",
			"10": "<sup>10</sup> Thoko ya hao, Modimo, le lebitso la hao, a di ke di tume ho isa dipheletsong tsa lefatshe! Seatla se setona sa hao se tletse ho loka.",
			"11": "<sup>11</sup> Thaba ya Sione a e ke e thabe, mme baradi ba Juda ba nyakalle ka baka la dikahlolo tsa hao.",
			"12": "<sup>12</sup> Potang Sione le marako a hae, le bale ditora tsa hae,",
			"13": "<sup>13</sup> le hlahlobe diqhobosheane tsa hae, le lekole matlo a borena a teng, le tle le tsebe ho bolella meloko e tlang ho tla.",
			"14": "<sup>14</sup> Hobane Modimo oo ke Modimo wa rona kamehla le ka ho sa feleng; o tla re tsamaisa ho isa le lefung."
		},
		"49": {
			"1": "<sup>1</sup> Mamelang ditaba tsena, lona ditjhaba kaofela; le sekehe ditsebe, lona batho bohle ba ahileng lefatsheng:",
			"2": "<sup>2</sup> bao e leng batho feela, le lona marena, le ya ruileng le ya fumanehileng, bohle hammoho!",
			"3": "<sup>3</sup> Molomo wa ka o tla bolela bohlale, dinahano tsa pelo ya ka di rute kutlwisiso.",
			"4": "<sup>4</sup> Ke sekehela polelo tsa hlalefo ditsebe tsa ka, ke lotha selotho sa ka, ke ntse ke letsa harepa.",
			"5": "<sup>5</sup> Nka tshaba eng ka letsatsi le lebe, ha ke teetswe hare ke bolotsana jwa ba ntjhehelang,",
			"6": "<sup>6</sup> ba itshepetseng menono ya bona, ba ithorisang ka bongata ba maruo a bona?",
			"7": "<sup>7</sup> Ha ho le a mong wa bona ya ka tsebang ho lopolla ngwanabo, leha e le ho ntshetsa Modimo topollo bakeng sa hae.",
			"8": "<sup>8</sup> Topollo ya bophelo ba motho e fetisa matla a hae, e tla nne e mo hlole kamehla.",
			"9": "<sup>9</sup> Ha ho kamoo motho a ka lopollwang kateng hore a nne a phele ka ho sa feleng, a se ke a bona lebitla.",
			"10": "<sup>10</sup> Tjhe, o tla le bona. Ba bohlale ba ya shwa; lewatla le sethoto le bona ba ya shwa, ba tlohelle basele maruo a bona.",
			"11": "<sup>11</sup> Ba lekanya hore matlo a bona a tla ba teng kamehla, le meaho ya bona e dule ho isa ditloholong le ditloholwaneng; e leng bao mabitso a bona a hlomphuwang lefatsheng.",
			"12": "<sup>12</sup> Empa motho, hara bokgabane ba hae, ha a hlole kamehla; o tshwana le diphoofolo tse hlajwang.",
			"13": "<sup>13</sup> Ke yona tsela ya ba itshepang, le ya ba ba latelang ke ho kgolwa ke dipolelo tsa bona. (Sela.)",
			"14": "<sup>14</sup> Ba soteletswa jwaloka dinku nqalong ya bafu, moo lefu e tla ba modisa wa bona; ka hosasa, ba lokileng ba tla bewa marena a bona; bokgabane ba bona bo ya fela, nqalo ya bafu ke moo ba tla aha teng.",
			"15": "<sup>15</sup> Empa Modimo o tla hlwibila moya wa ka matleng a nqalo ya bafu, hobane o tla nkamohela. (Sela.)",
			"16": "<sup>16</sup> O se ke wa tshoha leha motho a atisa maruo a hae, mme matlotlo a ntlo ya hae a eketseha!",
			"17": "<sup>17</sup> Hobane mohla a shwang, a ke ke a nka letho, mme kganya ya hae e ke ke ya theohela lebitleng le yena.",
			"18": "<sup>18</sup> Leha a ka ithoka a sa phela, leha batho ba ka o rorisa ka baka la menono ya hao,",
			"19": "<sup>19</sup> e ka kgona o ye ho moloko wa bontatao, ba ke keng ba boela ba bona lesedi.",
			"20": "<sup>20</sup> Motho, bokgabaneng ba hae, ya mpang a se na kutlwisiso, o tshwana le diphoofolo tse hlajwang."
		},
		"50": {
			"1": "<sup>1</sup> Modimo, Modimo Jehova o buile, o bitsitse lefatshe ho nka botjhabatsatsi ho isa bophirimela.",
			"2": "<sup>2</sup> Sione, botleng bo phethehileng, Modimo o bonahatsa kganya ya wona;",
			"3": "<sup>3</sup> o a tla, Modimo wa rona, o ke ke wa kgutsa; o etellwa pele ke mollo o timeletsang, o teetswe hare ke sefefo se tshabehang.",
			"4": "<sup>4</sup> O bitsa mahodimo a hodimo le lefatshe, hore di tle kahlolong ya setjhaba sa wona, o re:",
			"5": "<sup>5</sup> Mpokelleleng baratuwa ba ka, e leng bohle ba entseng selekane le nna ka sehlabelo.",
			"6": "<sup>6</sup> Mme mahodimo a tla bolela ho loka ha wona, hobane Modimo ke wona o tla ahlola. (Sela.)",
			"7": "<sup>7</sup> Mamela, setjhaba sa ka, mme ke tla bua; le wena Iseraele, mme ke tla o pakela, nna ke leng Modimo, Modimo wa hao.",
			"8": "<sup>8</sup> Ha ke o kgalemelle mahlabelo a hao; ditjheso tsa hao di pela ka kamehla.",
			"9": "<sup>9</sup> Nke ke ka lata dipohwana sakeng la hao, leha e le dipheleu merakeng ya hao;",
			"10": "<sup>10</sup> hobane diphoofolo tsohle tsa meru ke tsa ka, le wona makgomo a fulang dithabeng ka dikete;",
			"11": "<sup>11</sup> ke tseba dinonyana kaofela tsa dithaba, le diphoofolo tsa naha di matleng a ka.",
			"12": "<sup>12</sup> Hola ke a lapa, ke be nke ke ka o bolella; hobane lefatshe ke la ka, le tse ho lona kaofela.",
			"13": "<sup>13</sup> Hleka o re, ke ja dinama tsa dipoho, ke nwa madi a diphooko?",
			"14": "<sup>14</sup> O abele Modimo diteboho tsa hao, o lefe dikano tsa hao ho Mookamedi ya phahameng!",
			"15": "<sup>15</sup> O ntoo bitsa ho nna ka letsatsi la matswalo; ke tla o namolela, mme o tla nkgodisa!",
			"16": "<sup>16</sup> Empa Modimo o re ho molotshana: O etsang, ha o bolela melao ya ka? Molomo wa hao o bolela selekane sa ka keng,",
			"17": "<sup>17</sup> haele moo o hloile ho lauwa, o lahletse mantswe a ka kamora hao?",
			"18": "<sup>18</sup> Ha o bona leshodu, o titimela ho lona, o tlwaelane le bafebi.",
			"19": "<sup>19</sup> O lokollela molomo wa hao bobe, leleme la hao le loha thetso;",
			"20": "<sup>20</sup> ere moo o dutseng, o nyefole ngwaneno, o etselletse ngwana mmao.",
			"21": "<sup>21</sup> Ke tseo o di entseng, mme kahobane ke ikgutseditse, o hopotse hoba nna ke ya jwaloka wena; ke tla o kgalemela, ke hlanole tsohle mahlong a hao.",
			"22": "<sup>22</sup> Lemohang tseo, lona ba lebaleng Modimo, esere mohlomong ka le harola, mme ha hlokahala ya namolelang!",
			"23": "<sup>23</sup> Ya ntlhabelang sehlabelo sa diteboho ke yena ya ntlotlisang; e mong le e mong ya lokisang tsela ya hae, ke tla mmontsha poloko ya Modimo."
		},
		"51": {
			"1": "<sup>1</sup> Oho Modimo, nkgauhele ka lereko la hao; ka mehauhelo e meholo ya hao o hlakole ditlolo tsa ka!",
			"2": "<sup>2</sup> Ntlhatswe, o be o ntlhatswisise bokgopo ba ka, o mphekole sebe sa ka!",
			"3": "<sup>3</sup> Hobane ke tseba ditlolo tsa ka, sebe sa ka se pela ka kamehla.",
			"4": "<sup>4</sup> Ke sitetswe wena, wena o nnotshi; ke entse ho leng hobe mahlong a hao; ke moo ho loka ha hao ho tla bonahala ha o bua, le hlweko ya hao ha o ahlola.",
			"5": "<sup>5</sup> Bona, ke tswaletswe bokgopong, mme o nkemoletse sebeng.",
			"6": "<sup>6</sup> Empa wena, o rata nnete pelong ya motho. O ntsebise bohlale sephiring sa ka!",
			"7": "<sup>7</sup> O foke hodima ka ka hisopa, ke tle ke phekolehe! O ntlhatswe, ke tle ke fetisa lehlwa ka bosweu!",
			"8": "<sup>8</sup> O nkutlwise nyakallo le thabo! Masapo a ka ao o a robileng a ke a hlasimolohe!",
			"9": "<sup>9</sup> O furalle dibe tsa ka, o hlakole makgopo a ka kaofela!",
			"10": "<sup>10</sup> Oho Modimo, o bope kahare ho nna pelo e hlwekileng, o boele o lokise kahare ho nna moya o tiileng!",
			"11": "<sup>11</sup> O se ke wa ntelekisa pela sefahleho sa hao, o se ke wa nkamoha moya wa hao o halalelang!",
			"12": "<sup>12</sup> O mpuseletse thabo ya poloko ya hao, nke ke tiiswe ke moya o mafolofolo.",
			"13": "<sup>13</sup> Ebe moo ke rutang batlodi ditsela tsa hao, mme baetsadibe ba tla kgutlela ho wena.",
			"14": "<sup>14</sup> Oho Modimo, Modimo wa poloko ya ka, o ntopolle molatong wa madi a tsholohileng; mme leleme la ka le tla rorisa ho loka ha hao!",
			"15": "<sup>15</sup> Morena, ahlamisa melomo ya ka, mme molomo wa ka o tla tumisa dithoko tsa hao;",
			"16": "<sup>16</sup> hobane ha o rate mahlabelo; hola ha ho jwalo, nka be ke a ntshitse; le ditjheso ha o kgahliswe ke tsona.",
			"17": "<sup>17</sup> Sehlabelo se ratwang ke Modimo, ke moya o robehileng. Modimo, ha o kgese pelo e robehileng, e hlomohileng.",
			"18": "<sup>18</sup> Leratong la hao o hlohonolofatse Sione; o hahe marako a Jerusalema!",
			"19": "<sup>19</sup> Ke moo o tla kgahlwa ke mahlabelo a ho loka, le ditjheso, le tse tjheseletswang kaofela; mme ba tla hlahisa dipohwana aletareng ya hao."
		},
		"52": {
			"1": "<sup>1</sup> Wena mohale, o ithorisa keng ka bolotsana ba hao? Mohau wa Modimo ke wa kamehla.",
			"2": "<sup>2</sup> Leleme la hao le rera tshenyo feela, jwaloka lehare le leoditsweng, wena ya etsang bohata.",
			"3": "<sup>3</sup> O rata bobe haholo ho botle, le leshano haholo ho ditaba tse lokileng. (Sela.)",
			"4": "<sup>4</sup> O rata dipolelo tsohle tsa tshenyo, wena ya nang le leleme le thetsang!",
			"5": "<sup>5</sup> Empa le wena Ya matla wohle o tla o senya ka ho sa yeng kae, o tla o tshwara, a o pshemole tenteng ya hao, a o fothole lefatsheng la ba utlwang. (Sela.)",
			"6": "<sup>6</sup> Ba lokileng ba tla bona hoo, ba tshabe; ba tla tsheha ka yena, ba re:",
			"7": "<sup>7</sup> Ke eo motho ya sa kang a inkela Modimo ho mo etsa qhobosheane ya hae, ya neng a itshepisa ka maruo a hae a maholo, ya neng a ipea matla ka bolotsana ba hae!",
			"8": "<sup>8</sup> Empa nna, ke jwaloka mohlwaare o motala ka tlung ya Modimo; ke itshepetse mohau wa Modimo kamehla yohle.",
			"9": "<sup>9</sup> Ke tla o rorisa kamehla, hobane o sebeditse hoo; ke tla tshepa lebitso la hao, hobane le molemo ho bakgethehi ba hao."
		},
		"53": {
			"1": "<sup>1</sup> Lewatla le itse pelong ya lona: Modimo ha o yo! Ba bodile, ba manyala bokgopong ba bona; ha ho ya etsang hantle.",
			"2": "<sup>2</sup> Modimo o tadimile bana ba batho o le lehodimong, o tle o bone hoba na o teng ya nang le kutlwisiso, ya batlang Modimo.",
			"3": "<sup>3</sup> Bohle ba kgelohile, ba itshentse hammoho, ha ho ya etsang hantle, leha a le mong.",
			"4": "<sup>4</sup> Na bakgopo bao kaofela ba hloka tsebo keng? Ba ja setjhaba sa ka, jwaloka ha ho jewa bohobe. Ha ba rapele Modimo.",
			"5": "<sup>5</sup> Ba tla nne ba tshwarwe ke tshoho e mpe, moo lebaka la ho tshoha le leng siyo. Ka baka leo, Modimo o tla qhalanya masapo a ba o tsohelang matla; ba tla tsielehiswa, hobane Modimo o ba lahlile.",
			"6": "<sup>6</sup> Hola poloko e ka tlela Iseraele, e etswa Sione! Mohla Modimo o kgutlisang setjhaba sa wona se holehilweng, Jakobo o tla thaba, Iseraele a nyakalle."
		},
		"54": {
			"1": "<sup>1</sup> Oho Modimo, o mpoloke ka lebitso la hao, o nkemele ka matla a hao!",
			"2": "<sup>2</sup> Modimo, o mamele thapelo ya ka, o sekehele ditaba tsa molomo wa ka tsebe!",
			"3": "<sup>3</sup> Hobane basele ba ntsohela matla, batho ba sehloho ba batla bophelo ba ka; ha ba ka ba bea Modimo pela mahlo a bona. (Sela.)",
			"4": "<sup>4</sup> Bonang, Modimo ke mothusi wa ka, Morena ke e mong wa ba emelang bophelo ba ka.",
			"5": "<sup>5</sup> O tla dihela hodima bao e leng dira ho nna bolotsana ba bona. O ke o ba qete, botshepehing ba hao!",
			"6": "<sup>6</sup> Ka pelo e mafolofolo ke tla o etsetsa mahlabelo, ke rorise lebitso la hao, Jehova, hobane le molemo;",
			"7": "<sup>7</sup> hobane o ntopolotse ditsietsing tsa ka kaofela, mme mahlo a ka a bone tshenyeho ya bao e leng dira ho nna."
		},
		"55": {
			"1": "<sup>1</sup> Oho Modimo, o sekehele thapelo ya ka tsebe, o se ke wa furalla dithapedisiso tsa ka;",
			"2": "<sup>2</sup> o nkutlwe, mme o nkarabe! Ke timeletswe, ke sisa pelo, ke a dumaduma,",
			"3": "<sup>3</sup> ha ke utlwa lentswe la sera, ke le katlasa botubo ba molotsana; hobane ba ntshela ka bobe, ba ntlhorisa ka bohale.",
			"4": "<sup>4</sup> Pelo ya ka e thothomela kahare ho nna, matshabeho a lefu a ntshwere.",
			"5": "<sup>5</sup> Tshabo le thothomelo di nkeneletse, tshoho e nkimetse.",
			"6": "<sup>6</sup> Ka re: Ke mang ya ka mphang mapheo a jwaloka a leebakgorwana,",
			"7": "<sup>7</sup> ka iphofela, ka ya aha phomolong. Ke be ke ya balehela hole, ke hlome ntlo feelleng; (Sela.)",
			"8": "<sup>8</sup> ke phakise ke fumane lehaha le mpolokang moyeng le sefefong.",
			"9": "<sup>9</sup> A ba ke ba fele, Morena; o sitise dipuo tsa bona; hobane ke bone sehloho le diphapang motseng.",
			"10": "<sup>10</sup> Di potoloha marakong a wona motshehare le bosiu; bokgopo bo dutse hara wona le bomadimabe;",
			"11": "<sup>11</sup> tshenyeho e ikaheletse teng, botubo le thetso ha di suthe mapatlelong a wona.",
			"12": "<sup>12</sup> Bonang, hola ke sera se nnyedisang, nka be ke mamella; hola ya ntlhoyang ke yena ya ntsohelang matla, nka be ke ipatela yena;",
			"13": "<sup>13</sup> empa ke wena, monna eo o leng mokana e motswalle wa ka;",
			"14": "<sup>14</sup> wena motshepuwa eo re neng re buisana le wena hamonate, eo re neng re ya le wena ka tlung ya Modimo re ena le setjhaba!",
			"15": "<sup>15</sup> Lefu a le ke le ba tshware sehloho, ba tle ba theohele nqalong ya bafu ba sa utlwa! hobane bolotsana bo matlung a bona, bo mahareng a bona.",
			"16": "<sup>16</sup> Haele nna, ke ntse ke howeletsa ho Modimo, mme Jehova o tla mpoloka.",
			"17": "<sup>17</sup> Mantsiboya, le hosasa, le motshehare, ke ntse ke dumaela, ke sisa pelo, mme o tla utlwa lentswe la ka.",
			"18": "<sup>18</sup> O tla ntlosa ke pholohile ntweng ena ba ntwantshang ka yona, leha ba ntwantshang ba le bangata.",
			"19": "<sup>19</sup> Modimo o tla nkutlwa, o ba kokobetse, batho bao ba sa bakeng, ba sa tshabeng Modimo, kanthe o dutse teroneng ya wona kamehla le mehla. (Sela.)",
			"20": "<sup>20</sup> Ba ntsha matsoho a bona ho tshwara ba dutseng ka kgotso le bona, ba roba selekane sa bona.",
			"21": "<sup>21</sup> Puo tsa bona di bonolo jwaloka sereledi, empa pelo tsa bona di rata ntwa feela; mantswe a bona a fetisa ole ka monate, empa ke marumo a tsomotsweng.",
			"22": "<sup>22</sup> Jarisa Jehova phahlo tsa hao, mme o tla o tshehetsa; a ke ke a dumela hore ya lokileng a nne a sisinngwe.",
			"23": "<sup>23</sup> Hobane wena, Modimo, o tla ba dihela tlasetlase sehokong; batho bao ba madi, ba tletseng mano, ba ke ke ba phela ho fihlela lehare la matsatsi a bona. Empa nna, ke beile tshepo ya ka ho wena."
		},
		"56": {
			"1": "<sup>1</sup> Oho Modimo, o nkgauhele, hobane batho ba mpefeletswe, ba ntwantsha tsatsi lohle, ba ntuba;",
			"2": "<sup>2</sup> ba ntwantshang ba mpefellwa tsatsi lohle, ba bangata ba ntwantshang ka boikgohomoso.",
			"3": "<sup>3</sup> Empa ka letsatsi la tshoho, ke bea tshepo ya ka ho wena.",
			"4": "<sup>4</sup> Ke ithorisa ka Modimo, ka lentswe la wona; ke itshepetse Modimo, ha ke tshabe letho: motho a ka nketsang?",
			"5": "<sup>5</sup> Ba tsietsa, ba senya ditaba tsa ka ka dinako tsohle; mehopolo ya bona kaofela e lebile tshenyehong ya ka.",
			"6": "<sup>6</sup> Ba lalla, ba nanara, ba hlwela mehato ya ka, hobane ba lebeletse sebaka sa ho tlosa bophelo ba ka.",
			"7": "<sup>7</sup> Ba tshepile hobane ba tla phonyoha ka bokgopo ba bona. Oho Modimo, o dihele ditjhaba ka bohale ba hao!",
			"8": "<sup>8</sup> O bala dipaleho tsa ka; o bokelle meokgo ya ka lekukeng la hao. Ha ke re, e ngodilwe bukeng ya hao na?",
			"9": "<sup>9</sup> Ka letsatsi leo ke tlang ho bitsa ho wena, bao e leng dira ho nna ba tla suthela morao. Hoo ke ho tsebang, ke tseba hobane Modimo o na le nna.",
			"10": "<sup>10</sup> Ke ithorisa ka Modimo, ka lentswe la wona; ke ithorisa ka Jehova, ka lentswe la hae.",
			"11": "<sup>11</sup> Ke itshepetse Modimo, nke ke ka tshaba letho: motho a ka nketsang?",
			"12": "<sup>12</sup> Oho Modimo, ke tlamilwe ke dikano tseo ke di entseng; ke tla o buseletsa diteboho.",
			"13": "<sup>13</sup> Hobane o lwetse bophelo ba ka lefung, o bolokile maoto a ka ho weng, ke tle ke tsamaye pela hao, Modimo, leseding la ba utlwang."
		},
		"57": {
			"1": "<sup>1</sup> Nkgauhele, Modimo, o nkgauhele! Hobane moya wa ka o ipatlela setshabelo sa wona ho wena, ke balehela moriting wa mapheo a hao, ditshenyo tsena di be di fete.",
			"2": "<sup>2</sup> Ke howeletsa ho Modimo, Mookamedi ya phahameng, Modimo o sebetsang bakeng sa ka!",
			"3": "<sup>3</sup> O ya romela, o le mahodimong, ho tla mpoloka, ha ba mpefeletsweng ba nnyedisa. (Sela.) Modimo o tla romela mohau wa wona le nnete ya wona.",
			"4": "<sup>4</sup> Moya wa ka o hara ditau, ke robala hara batho ba phutsalatsang malakabe a mollo, hara batho bao meno a bona e leng marumo le metsu; le maleme a bona ke matlele a bohale.",
			"5": "<sup>5</sup> Modimo, o iphahamise, o be o okamele mahodimo; kganya ya hao e bonahale lefatsheng lohle!",
			"6": "<sup>6</sup> Ba ne ba tjhehile leraba tlasa maoto a ka; moya wa ka o ne o kobehile. Ba ne ba tjhekile lemena pela ka, ho wetse bona ho lona. (Sela.)",
			"7": "<sup>7</sup> Modimo, pelo ya ka e tiile, pelo ya ka e tiile. Ke rata ho o roka ka dipina le ka difela.",
			"8": "<sup>8</sup> Kubuloha moya wa ka; kubulohang, lona thomo le harepa ya ka! Ke tla tsoha le mafube a meso!",
			"9": "<sup>9</sup> Morena, ke tla o rorisa hara batho, ke o roke hara ditjhaba;",
			"10": "<sup>10</sup> hobane mohau wa hao o moholo ho ya fihla mahodimong, le nnete ya hao ho isa marung.",
			"11": "<sup>11</sup> Modimo, o iphahamise, o be o okamele mahodimo; kganya ya hao e bonahale lefatsheng lohle!"
		},
		"58": {
			"1": "<sup>1</sup> Fale le tla nne le ikgutsetse na? Na ha le tumise ho loka keng na? A le tla ahlola ka tokelo, lona bana ba batho?",
			"2": "<sup>2</sup> Tjhe, le etsa ho sa lokang dipelong tsa lona, mme tokiso ya lona lefatsheng ke ho tsohela batho matla feela.",
			"3": "<sup>3</sup> Ba bolotsana ba kgelohile esale ba etswa popelong, mahata a lahlehile esale a hlaha;",
			"4": "<sup>4</sup> ba na le mahloko a kang a dinoha, ba tshwana le marabe a ithibanyang ditsebe,",
			"5": "<sup>5</sup> a tle a se ke a mamela lentswe la moupelli le la ngaka e tsebang ho upa.",
			"6": "<sup>6</sup> Modimo, o ba robe meno melomong ya bona! Jehova, pshatla mehlahare ya ditau!",
			"7": "<sup>7</sup> Ba fele jwaloka metsi a phallang, metsu eo ba e fulang e thithibane.",
			"8": "<sup>8</sup> Ba be jwaloka kgofu e menyelang e ntseng e eya, ba be jwaloka sefolotsana sa mosadi se sa kang sa bona letsatsi.",
			"9": "<sup>9</sup> Dipitsa tsa lona di eso ho utlwe mollo wa meutlwa, e metala le e tukileng e tla phamolwa hammoho ke setsokotsane.",
			"10": "<sup>10</sup> Ke moo ya lokileng a tlang ho thaba, ha a bona phetetso; o tla hlatswa maoto a hae mading a molotsana;",
			"11": "<sup>11</sup> mme ho tla thwe: Moputso o teng ruri wa ya lokileng; ruri, Modimo o teng o ahlolang lefatshe."
		},
		"59": {
			"1": "<sup>1</sup> Ntwele ho bao e leng dira ho nna, Modimo wa ka! O mpee qhobosheaneng hole le ba ntsohelang matla!",
			"2": "<sup>2</sup> O nnamolele ho banna ba etsang hampe; o mpoloke ho banna ba madi!",
			"3": "<sup>3</sup> Bona, ba tjhehetse bophelo ba ka maraba, Jehova; banna ba bohale ba nkopanetse, ke se na molato, leha e le sebe.",
			"4": "<sup>4</sup> Leha ke se na molato, ba titima ba ntlhomeletse. Fadimeha, o tle ho nna, o tadime!",
			"5": "<sup>5</sup> Wena, Jehova, Modimo wa makgotla, Modimo wa Iseraele, tsoha ho laya ditjhaba tsohle! O se ke wa hauhela le a mong wa baeki le ba bolotsana bao! (Sela.)",
			"6": "<sup>6</sup> Ba kgutla mantsiboya, ba bohola jwaloka dintja, ba ntse ba potoloha motse.",
			"7": "<sup>7</sup> Bona, ka melomo ya bona ba phutsalatsa mahlapa a bona, marumo a melomong ya bona, ba re: Na ho utlwa mang na?",
			"8": "<sup>8</sup> Empa wena, Jehova, o a ba tsheha, o soma ka ditjhaba kaofela.",
			"9": "<sup>9</sup> Wena, matla a ka, ke tadimile ho wena, hobane Modimo ke qhobosheane ya ka.",
			"10": "<sup>10</sup> Modimo wa ka o nthakile ka mohau wa wona, Modimo o thabisa mahlo a ka ka tshenyeho ya bao e leng dira ho naa.",
			"11": "<sup>11</sup> O se ke wa ba bolaya, esere mohlomong setjhaba sa ka sa lebala! ... O ba qhalanye ka matla a hao, o ba dihele, wena, Morena, thebe ya rona!",
			"12": "<sup>12</sup> Ka mantswe wohle a melomo ya bona ho tswa dibe. A ba ke ba tshwaswe sefing sa boikgohomoso ba bona! Ba bolela mahlapa le mashano feela.",
			"13": "<sup>13</sup> Senya, o ba senye kgalefong ya hao, hore ba se hlole ba eba teng! Ho tle ho tsejwe le dipheletsong tsa lefatshe hoba Modimo o busa Jakobo. (Sela.)",
			"14": "<sup>14</sup> Ba kgutla mantsiboya, ba bohola jwaloka dintja, ba potoloha motse.",
			"15": "<sup>15</sup> Ba ya nne ba tjhobatjhobele nama, bosiu bo ba sele ba eso ho kgore!",
			"16": "<sup>16</sup> Empa nna, ke tla bina matla a hao, ke bolele dithoko tsa mohau wa hao e sa le kameso, hobane o qhobosheane ya ka le setshabelo sa ka tsatsing la matswalo.",
			"17": "<sup>17</sup> Ke rata ho o rorisa, wena, o leng matla a ka! Hobane Modimo ke qhobosheane ya ka, ke Modimo o nkgauhelang."
		},
		"60": {
			"1": "<sup>1</sup> Oho Modimo, o re lahlile, o re qhalantse; o ne o halefile; oho, o boele o re tsose!",
			"2": "<sup>2</sup> O sisintse naha, o e qheheditse: o hahe dikgeo tsa yona, hobane e a reketla.",
			"3": "<sup>3</sup> O rutile setjhaba sa hao ka dikotlo tse thata, o re nositse veine ya ho diadielwa.",
			"4": "<sup>4</sup> O emiseditse ba o tshabang folaga, ba tle ba pholohe pela motsu. (Sela.)",
			"5": "<sup>5</sup> Baratuwa ba hao ba tle ba bolokehe, o re thuse ka letsoho le letona la hao, o re utlwe.",
			"6": "<sup>6</sup> Modimo o boletse sehalalelong sa wona, wa re: Ke tla hlola! Ke tla arola Sikeme, ke lekanye sekgutlo sa Sukkothe.",
			"7": "<sup>7</sup> Gileade ke wa ka; Manasse ke wa ka; Efraime ke tshireletso ya hlooho ya ka, mme Juda ke lere la ka la borena;",
			"8": "<sup>8</sup> Moabe ke morifi oo ke hatlelang ho wona; ke akgela seeta sa ka hodima Edomo; wena, naha ya Bafilesta, phahamisa mehoo ya thabo ka baka la ka.",
			"9": "<sup>9</sup> Ke mang ya tla nkisa motseng o matla? Ke mang ya tla ntsamaisa ho ya mphihlisa Edomo?",
			"10": "<sup>10</sup> Na hase wena Modimo, o neng o re lahlile, wena Modimo, o neng o sa hlole o tsamaya le makgotla a rona?",
			"11": "<sup>11</sup> Re thuse, re tle re pholohe direng tsa rona, hobane thuso ya motho ke lefeela!",
			"12": "<sup>12</sup> Ka Modimo re tla hlola, ke wona o tla hatakela dira tsa rona."
		},
		"61": {
			"1": "<sup>1</sup> Modimo, mamela mehoo ya ka, o ele thapelo ya ka hloko.",
			"2": "<sup>2</sup> Ke howeletsa ho wena ka pelo e tepeletseng, ke le pheletsong ya lefatshe. O nnyolosetse lefikeng leo ke sitwang ho le hlwa!",
			"3": "<sup>3</sup> Hobane o setshabelo sa ka, qhobosheane e matla ya ka pela sera.",
			"4": "<sup>4</sup> Ke rata nka ikahella tenteng ya hao ka ho sa yeng kae, ka batla setshabelo sa ka moriting wa mapheo a hao. (Sela.)",
			"5": "<sup>5</sup> Hobane, wena Modimo, o utlwile dikano tsa ka, o nneile lefa la ba tshabang lebitso la hao.",
			"6": "<sup>6</sup> O eketse matsatsi a morena, o mo fe dilemo ho isa ditloholong le ditloholwaneng;",
			"7": "<sup>7</sup> a tle a dule teroneng pela Modimo ka ho sa yeng kae. Lokisa mohau le nnete, di tle di mo lebele!",
			"8": "<sup>8</sup> Ebe moo ke rorisang lebitso la hao kamehla, ke ntse ke phetha dikano tsa ka ka matsatsi wohle."
		},
		"62": {
			"1": "<sup>1</sup> Moya wa ka, ke ho Modimo feela o ka bonang phomolo; hobane poloko ya ka e tswa ho wona.",
			"2": "<sup>2</sup> Ruri, ke wona lefika la ka le thuso ya ka, qhobosheane ya ka e phahameng; nke ke ka sisinyeha.",
			"3": "<sup>3</sup> Le tla phehella ho isa kae ho rusolla motho, ha le tla mo dikanela kaofela, jwalokaha ho dikanelwa lerako le sekameng le motero o heletswang?",
			"4": "<sup>4</sup> Ba rera ho mo diha phahameng ya hae, ba ithabela leshanong; ba boka ka melomo ya bona, empa ba rohaka ka dipelong tsa bona. (Sela.)",
			"5": "<sup>5</sup> Moya wa ka, o itshepele Modimo, hobane tshepo ya ka e tswa ho wona.",
			"6": "<sup>6</sup> Ke lefika la ka ruri le thuso ya ka; ke qhobosheane ya ka: nke ke ka sisinyeha.",
			"7": "<sup>7</sup> Poloko ya ka le kganya ya ka di dutse ho Modimo; Modimo ke lefika la ka le matla; ke setshabelo sa ka.",
			"8": "<sup>8</sup> Lona, setjhaba, le itshepise ka wona kamehla, le tshollele dipelo tsa lona pela wona! Modimo ke setshabelo sa rona. (Sela.)",
			"9": "<sup>9</sup> Bana ba batho ke lefeelafeela, le bara ba batho ke leshano feela; ha le ka ba bea sekaleng, ba ka phahama feela; kaofela hammoho ke lefeela.",
			"10": "<sup>10</sup> Le se ke la tshepa botubo, le se ke la bea tshepo ya lona tlatlapong. Ha le atelwa ke maruo, le se ke la bea dipelo tsa lona ho wona.",
			"11": "<sup>11</sup> Modimo o boletse hang, mme ke utlwile habedi, ha ho thwe: Matla ke a Modimo;",
			"12": "<sup>12</sup> le wona mohau ke wa hao, Morena, hobane o busetsa ho e mong le e mong ho lekanang mesebetsi ya hae."
		},
		"63": {
			"1": "<sup>1</sup> Oho Modimo, o Modimo wa ka, ke a o batla;",
			"2": "<sup>2</sup> moya wa ka o nyoretswe wena, nama ya ka e tsetselela wena, naheng ena e tshehla, e feelleng, e se nang metsi.",
			"3": "<sup>3</sup> Ke ka mokgwa o jwalo ke lebisitseng mahlo a ka ho wena sehalalelong, ke tle ke bone matla a hao le kganya ya hao;",
			"4": "<sup>4</sup> hobane mohau wa hao o fetisa bophelo ka monate. Melomo ya ka e a o rorisa. Ke ka mokgwa o jwalo ke tlang ho o rorisa, ha ke ntse ke phela, ke be ke emisetse matsoho a ka ho wena ka lebitso la hao.",
			"5": "<sup>5</sup> Moya wa ka o tla kgora jwaloka hoja ke jele moko le mafura, mme ka lentswe la nyakallo molomo wa ka o tla o roka.",
			"6": "<sup>6</sup> Ha ke o hopola ke sekame diphateng tsa ka, ke ntse ke nahana tsa hao ka dinako tsa bosiu.",
			"7": "<sup>7</sup> Hobane o thuso ya ka, mme ke hlasimoloha moriting wa mapheo a hao.",
			"8": "<sup>8</sup> Moya wa ka o o kgomaretse, letsoho le letona la hao le a ntshehetsa.",
			"9": "<sup>9</sup> Empa ba batlang bophelo ba ka, ba reng ke timele, ba tla hohlomela maleng a lefatshe.",
			"10": "<sup>10</sup> Ba tla neelwa lerumo, ba fetohe dijo tsa diphokojwe.",
			"11": "<sup>11</sup> Empa morena o tla ithabela ho Modimo; bohle ba anang ka wona ba tla nyakalla; hobane melomo ya ba bolelang mashano e tla thijwa."
		},
		"64": {
			"1": "<sup>1</sup> Modimo, utlwa lentswe la ka, ha ke howeletsa; o boloke bophelo ba ka ho sera se ntshosang!",
			"2": "<sup>2</sup> O ntshireletse mererong ya ba bolotsana le letshweleng la ba sebetsang bokgopo,",
			"3": "<sup>3</sup> ba leotsang maleme a bona jwaloka letlele, ba phosang mantswe a bohloko jwaloka metsu,",
			"4": "<sup>4</sup> ho hlaba motho ya se nang molato sephiring; ba phakisa ho phosetsa ho yena, ba sa tshabe.",
			"5": "<sup>5</sup> Ba pheheletse ho etsa hampe, ba rera hammoho ho pata maraba, ba re: Ke mang ya tla a bona?",
			"6": "<sup>6</sup> Ba qapa tsa bolotsana, ba re: Re itokisitse, mano a lohilwe! Ba pata mehopolo ya dipelo tsa bona.",
			"7": "<sup>7</sup> Empa Modimo o tla phosetsa ho bona ka metsu ya wona, ba hlajwe hang, ba dihuwe;",
			"8": "<sup>8</sup> maleme a bona ke wona a tla ba ahlola; bohle ba ba bonang ba tla tsokotsa dihlooho.",
			"9": "<sup>9</sup> Batho bohle ba tla tshwarwa ke tshabo, ba bolele mosebetsi wa Modimo, ba lemohe diketso tsa wona.",
			"10": "<sup>10</sup> Ya lokileng o tla ithabela ho Jehova, a tshabele ho yena; batho bohle ba nang le pelo e lokileng ba tla ithorisa kahoo."
		},
		"65": {
			"1": "<sup>1</sup> Modimo, boimamelo le hlompho di teng pela hao, Sione! Dikano di phethelwa wena!",
			"2": "<sup>2</sup> Wena ya utlwang merapelo, batho bohle ba tla tla ho wena.",
			"3": "<sup>3</sup> Boima ba makgopo bo a nkimela, empa o hlakotse ditlolo tsa rona.",
			"4": "<sup>4</sup> Ho lehlohonolo eo o mo kgethileng, eo o mo atametsang pela hao, a tle a ikahele mabaleng a hao. Re tla kgora tse monate tsa ntlo ya hao, tsa tempele ya bokgethehi ba hao!",
			"5": "<sup>5</sup> Oho Modimo wa poloko ya rona, o re arabela ho lokeng ha hao ka diketso tse tshabehang; wena, tshepo ya bohle ho isa dipheletsong tsa lefatshe le ho isa moo mawatle a fellang teng;",
			"6": "<sup>6</sup> wena ya tiisang dithaba ka matla a hao, ya apereng matla;",
			"7": "<sup>7</sup> ya kgutsisang modumo wa mawatle, modumo wa maqhubu a wona, le mohorohoro wa ditjhaba.",
			"8": "<sup>8</sup> Ba ahileng pheletsong tsa lefatshe ba tshoha mehlolo ya hao; o thabisa ba ahileng botjhabela le bophirimela.",
			"9": "<sup>9</sup> O lekola lefatshe, o a le nosetsa, o le ruisa haholoholo; metsi a tlala molatswaneng wa Modimo; o lokisetsa batho mabele, ha o lokisa lefatshe jwalo.",
			"10": "<sup>10</sup> O nosetsa boleme ba lona bo lemilweng, o phophotha makote a lona, o le nolofatsa ka dipula, mme o hlohonolofatsa dimela tsa lona.",
			"11": "<sup>11</sup> O rwesa selemo molemo wa hao, nala e latela mehlala ya hao;",
			"12": "<sup>12</sup> mehlala ya hao e medisa makgulo a nahathothe, dithota di apara thabo.",
			"13": "<sup>13</sup> Makgulo a tlala mehlape, diphula di apeswa ke mabele, mme ho utlwahala mehoo ya thabo le dipina."
		},
		"66": {
			"1": "<sup>1</sup> Phahamisetsang ho Modimo mehoo ya thabo, lona mafatshe wohle!",
			"2": "<sup>2</sup> Rokang kganya ya lebitso la wona, le o tlotlise ka dithoko.",
			"3": "<sup>3</sup> Ereng ho Modimo: Mesebetsi ya hao e tshabeha hakakang! Ka baka la boholo ba matla a hao, dira tsa hao di ipea katlase ho wena;",
			"4": "<sup>4</sup> lefatshe lohle le tla o kgumamela, le o binele, le hodise lebitso la hao! (Sela.)",
			"5": "<sup>5</sup> Tloong, le bone mesebetsi ya Modimo; o tshabeha ho etseng ha wona bakeng sa bana ba batho!",
			"6": "<sup>6</sup> O ile wa pshesa bodiba ba lewatle, ba tshela noka ka maoto, ra ba ra ithabela ho wona.",
			"7": "<sup>7</sup> Ka matla a wona o ntse o busa ka ho sa yeng kae; mahlo a wona a fadimeha hodima ditjhaba; bakwenehi ba se ke ba ikgodisa. (Sela.)",
			"8": "<sup>8</sup> Rorisang Modimo wa rona, lona ditjhaba; utlwahatsang modumo wa dithoko tsa wona!",
			"9": "<sup>9</sup> O pholositse meya ya rona, ha o a ka wa lesa maoto a rona a kgothometseha.",
			"10": "<sup>10</sup> Hobane wena, Modimo, o re lekile, wa re tshekisa ka mollo jwalokaha ho tshekiswa silefera,",
			"11": "<sup>11</sup> o nnile wa re tshwasa ka letlowa, wa bea phahlo e boima mathekeng a rona;",
			"12": "<sup>12</sup> o nnile wa kallisa batho hodima dihlooho tsa rona, ra kena mollong le metsing; empa wa ba wa re nyolla teng ho re kgatholosa menonong.",
			"13": "<sup>13</sup> Ke tla kena ka tlung ya hao ka ditjheso, ke o lefele dikano tsa ka tse tswileng melomong ya ka,",
			"14": "<sup>14</sup> tse boletsweng ke molomo wa ka, ha ke ne ke le matswalong.",
			"15": "<sup>15</sup> Ke tla o hlahisetsa ditjheso tsa nku tse nonneng, le monko wa mafura a dipheleu, ke o hlabele dipohwana le diphooko. (Sela.)",
			"16": "<sup>16</sup> Tloong, le mamele, lona kaofela ba tshabang Modimo, ke tla le bolella seo o se entseng bakeng sa moya wa ka.",
			"17": "<sup>17</sup> Ke howeleditse ho wona ka molomo wa ka, thoko ya wona eba lelemeng la ka.",
			"18": "<sup>18</sup> Hola eba ke hopotse bokgopo pelong ya ka, Morena a ka be a sa ka a nkutlwa;",
			"19": "<sup>19</sup> empa Modimo o nkutlwile, o mametse lentswe la thapelo ya ka.",
			"20": "<sup>20</sup> Modimo a o ke o bokwe kamoo o sa kang wa lahla thapelo ya ka kateng, o sa kang wa ntima mohau wa wona."
		},
		"67": {
			"1": "<sup>1</sup> Modimo a o ke o re hauhele, o re hlohonolofatse; o ke o re kgantshetse sefahleho sa wona, (Sela.)",
			"2": "<sup>2</sup> hore tsela ya hao e tsejwe lefatsheng, le poloko ya hao ditjhabeng tsohle.",
			"3": "<sup>3</sup> Modimo, ditjhaba a di ke di o rorise, merabe yohle e ke e o rorise.",
			"4": "<sup>4</sup> Ditjhaba di ke di nyakalle, di bine difela tsa thabo; hobane o tla ahlola ditjhaba ka ho loka, o tsamaise ditjhaba lefatsheng. (Sela.)",
			"5": "<sup>5</sup> Modimo, ditjhaba a di ke di o rorise, merabe yohle e ke e o rorise!",
			"6": "<sup>6</sup> Lefatshe le medisitse dijo tsa lona. Modimo, Modimo wa rona, o tla re hlohonolofatsa!",
			"7": "<sup>7</sup> Modimo o tla re hlohonolofatsa, o tshajwe ke dipheletso tsohle tsa lefatshe!"
		},
		"68": {
			"1": "<sup>1</sup> Modimo a o ke o tsohe, dira tsa wona di ke di qhalane, le ba o hloyang ba ke ba balehe pela wona!",
			"2": "<sup>2</sup> O ba fiele jwaloka mosi o fielwang ke moya; jwaloka sehlotla sa dinotshi se qhibidihang pela mollo, ba bolotsana ba timele jwalo pela Modimo.",
			"3": "<sup>3</sup> Empa ba lokileng ba tla thaba, ba be ba nyakalle pela Modimo, ba hlasimolohe, ba bine.",
			"4": "<sup>4</sup> Binelang Modimo, le roke lebitso la wona! Batelletsang ya kaletseng lefeelleng tsela! Jehova ke lebitso la hae; itumeleng pela hae.",
			"5": "<sup>5</sup> Ntata dikgutsana, moemedi wa bahlolohadi, ke Modimo moahong o halalelang wa wona.",
			"6": "<sup>6</sup> Modimo o lokisetsa ba qhalaneng bodulo, o lokolla ba tshwerweng ho ba kenya naleng; empa bakwenehi ba ikahella naheng e tshehla.",
			"7": "<sup>7</sup> Modimo, enere mohla o etellang setjhaba sa hao pele, ha o haola kahara lefeella, (Sela.)",
			"8": "<sup>8</sup> lefatshe la reketla, mahodimo a ruthutha pela Modimo, le yona Sinai pela sefahleho sa Modimo, Modimo wa Iseraele.",
			"9": "<sup>9</sup> Modimo wa nesa pula ya medupe, mme lefa la hao le kgathetseng wa le tiisa.",
			"10": "<sup>10</sup> Phutheho ya hao ya ikahella teng; wa lokisetsa ya lesitsi mohau wa hao, Modimo!",
			"11": "<sup>11</sup> Morena o utlwahatsa lentswe la hae; basadi ba tsebisang hlolo ke lekgotla le leholo, ba re:",
			"12": "<sup>12</sup> Marena a ditjhaba a baleha, a baleha; mme basadi ba disang matlo ba arolelana kgapo.",
			"13": "<sup>13</sup> Na le tla nne le phomole hara masaka? Mapheo a leeba a apesitswe ka silefera, le masiba a lona ka kgauta e tshehla.",
			"14": "<sup>14</sup> Yare ha Ya matla wohle a qhalanya marena, naha ya nna ya sweufala jwaloka Tsalmone ha lehlwa le kgetheha.",
			"15": "<sup>15</sup> Thaba tsa Modimo, thaba tsa Bashane, thaba tse dihlorohloro, thaba tsa Bashane,",
			"16": "<sup>16</sup> na lona, dithaba tse dihloro, le honohellang thaba e kgethilweng ke Modimo ho aha teng na? E, Jehova o tla aha ho yona ka ho sa feleng.",
			"17": "<sup>17</sup> Makoloi a Modimo a dikete tse mashome a mabedi, dikete le diketekete; morena o mahareng a wona; Sinai o sehalalelong.",
			"18": "<sup>18</sup> O nyolohetse phahameng, o isitse batshwaruwa kgolehong, o nkile dineo ho batho le ho bona bakwenehi, hore Jehova Modimo a tle a tsebe ho aha teng.",
			"19": "<sup>19</sup> Morena a ke a roriswe ka matsatsi wohle; o jara boima ba rona ka matsatsi wohle. (Sela.)",
			"20": "<sup>20</sup> Modimo ho rona ke Modimo o bolokang; Jehova Morena o tseba ho ntsha lefung.",
			"21": "<sup>21</sup> E, Modimo o tla bata hlooho ya bao e leng dira ho wona, lehata le sehlotho la ya itsamaelang dibeng tsa hae.",
			"22": "<sup>22</sup> Morena o itse: Ke sa tla ba lata Bashane, ke ba late le bodibeng ba lewatle;",
			"23": "<sup>23</sup> hore maoto a hao a hate mading, mme leleme la dintja tsa hao le abelwe ditopo tsa dira tsa hao.",
			"24": "<sup>24</sup> Modimo, ba bone motsamao wa hao, motsamao wa Modimo wa ka, wa Morena wa ka sehalalelong.",
			"25": "<sup>25</sup> Dibini di tsamaya sehloohong, ba letsang dithomo ba tla kamora tsona, mahareng a barwetsana ba teang meropa.",
			"26": "<sup>26</sup> Ba re: Rorisang Modimo diphuthehong; le rorise Morena, lona ba tswang lesikeng la Iseraele!",
			"27": "<sup>27</sup> Moo, ke Benjamine e monyenyane, mmusi wa bona; ke mahosana a Juda le makgotla a hae; ke mahosana a Sabulone, le mahosana a Nefthali.",
			"28": "<sup>28</sup> Modimo wa hao a laetse hore o be le matla. Modimo, o tiise seo o se sebeditseng bakeng sa rona,",
			"29": "<sup>29</sup> o le tempeleng ya hao, o okametse Jerusalema; marena a tla o tlisetsa dinyehelo tsa wona.",
			"30": "<sup>30</sup> Kgalemela sebata se laletseng mahlakeng, le mohlape wa dipoho hammoho le manamane a ditjhaba tse hatakelang ditjhelete tsa silefera ka maoto. O qhalanye ditjhaba tse ratang ntwa.",
			"31": "<sup>31</sup> Mahosana a tla tla, a etswa Egepeta; Ethiopia o tla phakisa a otlollele matsoho a hae ho Modimo!",
			"32": "<sup>32</sup> Mebuso ya lefatshe, phahamisetsang ho Modimo difela tsa lona; le binele Morena dipesaleme! (Sela.)",
			"33": "<sup>33</sup> Binelang ya haolang ka sebaka sa mahodimo a kamehla. Utlwang! o utlwahatsa lentswe la wona, lentswe le tlerolang.",
			"34": "<sup>34</sup> Ereng: Matla ke a Modimo, oo boholo ba wona ba okamelang Iseraele, oo matla a wona a bonahalang marung.",
			"35": "<sup>35</sup> Modimo, o a tshabeha o le sehalalelong sa hao! Ke Modimo wa Iseraele o neang setjhaba sa wona matla le borena. Modimo a o rokwe!"
		},
		"69": {
			"1": "<sup>1</sup> Modimo, mpoloke! hobane metsi a batla ho nka bophelo ba ka!",
			"2": "<sup>2</sup> Ke tetebetse mokoting wa diretse, seretse se nyebella tlasa maoto a ka; ke tetebetse metsing a bodiba; maqhubu a wona a nkimela.",
			"3": "<sup>3</sup> Ke kgathaditswe ke ho howa, mmetso wa ka o omeletse; mahlo a ka a fifala, ha ke ntse ke lebeletse Modimo wa ka.",
			"4": "<sup>4</sup> Ba ntlhoileng feela ba bangata ho feta diqoba tsa moriri wa hlooho ya ka; bao e leng dira ho nna feela, ba ratang ba ka mpolaya, ba matla haholo; ke lefiswa le seo ke sa se utswang.",
			"5": "<sup>5</sup> Oho Modimo, o tseba diphoso tsa ka, le ditlolo tsa ka ha di a pateha ho wena.",
			"6": "<sup>6</sup> Morena, Jehova wa makgotla, ba o tshepang ba se ke ba hlajwa ke dihlong ka baka la ka; Modimo wa Iseraele, ba o batlang ba se ke ba swaba ka baka la ka.",
			"7": "<sup>7</sup> Hobane ke ka baka la hao ke jereng ditshomo; sefahleho sa ka se kwahetswe ke dihlong.",
			"8": "<sup>8</sup> Ke fetohile osele ho banabeso, ya sa tsejweng ho bara ba mme.",
			"9": "<sup>9</sup> Hobane tjheseho ya ntlo ya hao e ntjele, mme dinyefolo tsa ba o nyefolang di nkwela hodimo.",
			"10": "<sup>10</sup> Ha ke ntse ke lla ke itima dijo, hoo ho mphetohela nyediso;",
			"11": "<sup>11</sup> ha nka ikapesa ka lesela le mahwashe le teng ke tsosa ditshomo tsa bona.",
			"12": "<sup>12</sup> Ke entswe sesomo sa ba dutseng kgorong, matahwa a mpina ka dipina.",
			"13": "<sup>13</sup> Haele nna, thapelo ya ka e nyolohela ho wena, Jehova, nakong e tshwanelehang. Oho Modimo, o nkarabe ka bongata ba mehauhelo ya hao, ka nnete ya poloko ya hao.",
			"14": "<sup>14</sup> O nnyolle diretseng, mme o se ke wa ntesa ka tetebella teng, ke be ke bolokwe ho ba ntlhoyang le bodibeng ba metsi,",
			"15": "<sup>15</sup> ke se ke ka imelwa ke maqhubu a wona, ke se ke ka hohlometswa ke bodiba, lebitla le se ke la kopetsa molomo wa lona hodima ka.",
			"16": "<sup>16</sup> Nkutlwe, Jehova, hobane mohau wa hao o molemo; o retelehele ho nna ka mehauhelo ya hao e meholo,",
			"17": "<sup>17</sup> mme o se ke wa patela mohlanka wa hao sefahleho sa hao, hobane ke matswalong; phakisa o nkarabe!",
			"18": "<sup>18</sup> Atamela moya wa ka, o o boloke; o ntopolle ka baka la boithoriso ba dira tsa ka!",
			"19": "<sup>19</sup> O tseba sekgobo sa ka le dihlong tsa ka le ho nyefolwa ha ka; ba ntwantshang ba pela mahlo a hao kaofela.",
			"20": "<sup>20</sup> Dinyefolo di robile pelo ya ka, ke bohloko haholo; ke lebeletse ba nkgauhelang, mme ba hlokahetse; ka batla le batshedisi, mme ha ke bone le a mong.",
			"21": "<sup>21</sup> Ba nneile nyoko e be dijo tsa ka, mme ho nyorweng ha ka ba nnositse asene.",
			"22": "<sup>22</sup> Tafole ya bona a e ke e ba fetohele lemena le sefi boiketlong ba bona!",
			"23": "<sup>23</sup> Mahlo a bona a ke a ntshofale, a lese ho bona; matheka a bona a ke a kgwehle kamehla!",
			"24": "<sup>24</sup> O tshollele bohale ba hao hodima bona, mollo wa kgalefo ya hao o ba fihlele!",
			"25": "<sup>25</sup> Meaho ya bona e ke e fetohe dithako, ho se ke ha eba motho ya dulang ditenteng tsa bona!",
			"26": "<sup>26</sup> Hobane ba hlorisa eo o mo otlileng, ba rata ho bolela mahloko a bao o ba hlabileng.",
			"27": "<sup>27</sup> O eketse makgopo a bona ka makgopo a mang, ba se ke ba eba le kabelo ho lokeng ha hao!",
			"28": "<sup>28</sup> Ba hlakolwe bukeng ya ba phelang, ba se ke ba ngolwa le ba lokileng!",
			"29": "<sup>29</sup> Haele nna, ke hlomohile, ke bohloko; thuso ya hao, Modimo, e ke e mpee nqalong e phahameng.",
			"30": "<sup>30</sup> Ke tla rorisa lebitso la Modimo ka dithoko, ke le tumise ka dipoko;",
			"31": "<sup>31</sup> hoo ho tla kgahlisa Jehova ho fetisa dipoho, dipoho tse dinaka le ditlhako.",
			"32": "<sup>32</sup> Bahlomohi ba tla bona hoo, ba thabe. Pelo tsa lona a di ke di phele, lona ba batlang Modimo!",
			"33": "<sup>33</sup> Hobane Jehova o mamela ba lesitsi, mme ha a nyedise ba hae ba holehilweng.",
			"34": "<sup>34</sup> Mahodimo a a ke a mo rorise, le lefatshe, le mawatle, le tse utlwang ho tsona kaofela!",
			"35": "<sup>35</sup> Hobane Modimo o tla boloka Sione, o tsose metse ya Juda; ba tla aha ho yona, e boele e be leruo la bona;",
			"36": "<sup>36</sup> e tla ba lefa la ditloholo tsa bahlanka ba wona, mme ba ratang lebitso la wona ba tla nne ba ahe ho yona."
		},
		"70": {
			"1": "<sup>1</sup> Oho Modimo, o ke o mpoloke; Jehova, phakisa ho tla nthusa!",
			"2": "<sup>2</sup> A ba ke ba apeswe ke dihlong, le ke maswabi, bona ba batlang bophelo ba ka! a ba ke ba suthe kasanthao ba tsielehile, bona bohle ba ratang tshenyeho ya ka!",
			"3": "<sup>3</sup> A ba ke ba balehiswe ke dihlong tsa bona, bona ba reng: Ha! ha!",
			"4": "<sup>4</sup> Bohle ba o batlang a ba ke ba thabe, ba nyakallele ho wena! Ba lakatsang poloko ya hao ba ke ba re kamehla: Modimo o ke o hodiswe!",
			"5": "<sup>5</sup> Haele nna, ke mofumanehi le mosenyehi; Modimo, o mphakisetse! O thuso ya ka le mopholosi wa ka! Jehova, o se ke wa dieha!"
		},
		"71": {
			"1": "<sup>1</sup> Jehova, ke bea tshepo ya ka ho wena; ke se ke ka swabiswa le ka mohla o le mong.",
			"2": "<sup>2</sup> O mpoloke ka ho loka ha hao, ke tle ke phonyohe; o sekehele tsebe ya hao ho nna, o nthuse.",
			"3": "<sup>3</sup> O be ho nna lefika leo ke fumanang kaho ho lona, ke tle ke ipalehelle teng kamehla. O laetse hore ke bolokehe, hobane o lefika la ka le qhobosheane ya ka.",
			"4": "<sup>4</sup> Modimo wa ka, o nnamolele diatleng tsa monyefodi, le letsohong la molotsana, le la motubi.",
			"5": "<sup>5</sup> Hobane wena, Morena, o tshepo ya ka; esale le botjheng ba ka, ke beile tshepo ya ka ho wena, Jehova.",
			"6": "<sup>6</sup> Esale le popelong ya mme, ke itshetlehile ka wena. Ke wena ya nntshitseng maleng a hae; o tla nne o roriswe ke nna kamehla.",
			"7": "<sup>7</sup> Ho ba bangata ke ka mohlolo; empa wena o setshabelo sa ka se matla.",
			"8": "<sup>8</sup> Molomo wa ka o tletse dithoko tsa hao, ke ntse ke o rorisa ka matsatsi wohle!",
			"9": "<sup>9</sup> O se ke wa ntahla mehleng ya botsofadi ba ka; ha matla a ka a fela, o se ke wa ntlohela.",
			"10": "<sup>10</sup> Hobane dira tsa ka di ntsheba ka dipelo tsa tsona,",
			"11": "<sup>11</sup> ba hloyang moya wa ka ba rera hammoho, ba re: Modimo o mo tlohetse; mo phalleleng, le mo tshware; hobane ha a na mmoloki!",
			"12": "<sup>12</sup> Oho Modimo, o se be hole le nna! Modimo wa ka, o phakise ho tla nthusa!",
			"13": "<sup>13</sup> A di ke di swabiswe, di fele, dira tsa moya wa ka tse batlang tahleho ya ka, di ke di apeswe ke dihlong le nyediso!",
			"14": "<sup>14</sup> Empa nna, ke tla tshepa kamehla, ke nne ke bolele dithoko tsohle tsa hao.",
			"15": "<sup>15</sup> Molomo wa ka o tla bolela ho loka ha hao le poloko ya hao ka matsatsi wohle, hobane ha ke tsebe palo ya ditshitso tsa hao.",
			"16": "<sup>16</sup> Ke tla tla, ke ntse ke bina diketso tsa hao tse phahameng; Morena Jehova, ke tla roka ho loka ha hao feela.",
			"17": "<sup>17</sup> Modimo, o nthutile esale le botjheng ba ka, mme ke ntse ke tumisa mehlolo ya hao ho fihlela la kajeno.",
			"18": "<sup>18</sup> Modimo, o se ke wa ntlohela ho fihlela botsofading bo boputswa; ke tle ke bolele diketso tsa hao ho moloko o tlang, le matla a hao ho bohle ba sa tlang ho tswalwa.",
			"19": "<sup>19</sup> Ho loka ha hao, Modimo, ho phahamile ho fihla lehodimong. O entse ntho tse kgolo, Modimo; ya ka ka wena ke mang?",
			"20": "<sup>20</sup> Wena ya re hlahiseditseng ditsietsi tse ngata tse bohloko, o tla boela o re fe bophelo, o be o re nyolle maleng a lefatshe.",
			"21": "<sup>21</sup> Ekeletsa boholo ba ka, o kgutle, o ntshedise.",
			"22": "<sup>22</sup> Le nna ke tla o rorisa ka pesalterine, ke bolele nnete ya hao, Modimo wa ka; ke tla o binela ka harepa, Mohalaledi wa Iseraele!",
			"23": "<sup>23</sup> Nyakallo e tla be melomong ya ka, ha ke bina dithoko tsa hao, e tla ba le moyeng wa ka oo o o lopolotseng;",
			"24": "<sup>24</sup> le lona leleme la ka le tla bolela ho loka ha hao ka matsatsi wohle; hobane ba batlang tahleho ya ka ba apesitswe ke dihlong le nyediso."
		},
		"72": {
			"1": "<sup>1</sup> Oho Modimo, o nee morena dikahlolo tsa hao, ho loka ha hao ho fuwe mora morena.",
			"2": "<sup>2</sup> O tla ahlola setjhaba sa hao ka ho loka, le mafutsana a hao ka bokgabane.",
			"3": "<sup>3</sup> Dithaba di tla tlisetsa setjhaba kgotso, le wona maralla ka baka la ho loka ha hae.",
			"4": "<sup>4</sup> O tla ahlolela ba madimabe ba setjhaba, a thuse bana ba ya lesitsi, mme a hatakele batubi.",
			"5": "<sup>5</sup> O tla tshajwa, letsatsi le kgwedi ha di sa kganya, melokong le melokong.",
			"6": "<sup>6</sup> O tla theoha, a be jwaloka pula hodima makgulo, jwaloka medupe e kolobisang mobu.",
			"7": "<sup>7</sup> Mehleng ya hae, ya lokileng o tla atleha, mme kgotso e ya nne e ate ho isa ha kgwedi e lesa ho ba teng.",
			"8": "<sup>8</sup> O tla busa ho nka lewatleng le leng ho isa lewatleng le leng, le ho nka nokeng ho isa dipheletsong tsa lefatshe.",
			"9": "<sup>9</sup> Baahi ba lefeella ba tla kgumama pela hae, bao e leng dira ho yena ba nyeke lerole;",
			"10": "<sup>10</sup> marena a Tarshishe le a dihlekehleke a tla ntsha dineo, marena a Seba le a Saba a tlise dinyehelo.",
			"11": "<sup>11</sup> Marena kaofela a tla kgumama pela hae, ditjhaba tsohle di mo sebeletse.",
			"12": "<sup>12</sup> Hobane o tla boloka ya lesitsi ha a howa, le ya madimabe ya hlokang mothusi;",
			"13": "<sup>13</sup> o tla utlwela ya madimabe le mohloki bohloko, a boloke bophelo ba ya lesitsi;",
			"14": "<sup>14</sup> o tla ba lwela bohorohosong le botubong, madi a bona e be ntho e hlokwang mahlong a hae.",
			"15": "<sup>15</sup> Ba tla nne ba phele, ba mo nee dikgauta tsa Seba, ba mo rapelle ka dinako tsohle, ba nne ba mmoke kamehla.",
			"16": "<sup>16</sup> Nala ya mabele e tla ba teng lefatsheng hodima dithaba, diqwapi tsa wona di hwase jwaloka merokodi e dumang Lebanone; batho ba tla atleha metseng jwaloka dimela tsa naha.",
			"17": "<sup>17</sup> Lebitso la hae le ke ke la fela, letsatsi ha le sa ntse le kganya, lebitso la hae le tla hloleha, batho ba hlohonolofatsane ka lona; ditjhaba tsohle di tla le hodisa.",
			"18": "<sup>18</sup> Ho roriswe Jehova Modimo, Modimo wa Iseraele, ya etsang dintho tse makatsang a nnotshi!",
			"19": "<sup>19</sup> Ho bokwe lebitso la hae le kganyang ka ho sa feleng; lefatshe lohle le ke le tlale kganya ya hae! Amen! e, amen!",
			"20": "<sup>20</sup> Dithapelo tsa Davida, mora Jese, di fella moo."
		},
		"73": {
			"1": "<sup>1</sup> Modimo o fela o le molemo ho Iseraele, ho ba pelo tse hlwekileng.",
			"2": "<sup>2</sup> Haele nna, leoto la ka le batlile le kgoptjwa, mehato ya ka e batlile e thella;",
			"3": "<sup>3</sup> hobane ke ne ke honohela baikakasi, ha ke bona lehlohonolo la banyefodi.",
			"4": "<sup>4</sup> Hobane ha ba tsebe matshwenyeho ho isa lefung la bona, mmele wa bona o otleha hantle;",
			"5": "<sup>5</sup> ba dutse kantle ho mahlomola a batho, mme ha ba otlwe jwaloka ba bang.",
			"6": "<sup>6</sup> Ka baka leo, boikgohomoso bo ba ngomela jwaloka lepetu, sehloho se ba aparetse jwaloka kobo.",
			"7": "<sup>7</sup> Mafura a rotola mahlo a bona, mehopolo ya pelo tsa bona e a itlhahisa.",
			"8": "<sup>8</sup> Ke basomi, ke ba bolotsana, ba bolela ho tuba; ba bua ka puo tse phahameng.",
			"9": "<sup>9</sup> Ba phahamisetsa melomo ya bona mahodimong, mme maleme a bona a lelera lefatsheng.",
			"10": "<sup>10</sup> Ke ka baka leo setjhaba se retelehetseng ka nqa ho bona; se rata ho inwesa metsing a mangata,",
			"11": "<sup>11</sup> se re: Na Modimo o ka tseba jwang? Mookamedi ya phahameng a ka ba le tsebo jwang?",
			"12": "<sup>12</sup> Ba tadimeng ba babe bao! Ba iketla kamehla, ba totisa matlotlo a bona.",
			"13": "<sup>13</sup> Ke feela ha ke hlwekisitse pelo ya ka, leha ke hlatswitse matsoho a ka bosweung;",
			"14": "<sup>14</sup> ke otlwa ka matsatsi wohle, ke lauwa kameso yohle.",
			"15": "<sup>15</sup> Hola nka re: Ke tla bua jwalo, moo e ka be e le ho eka moloko wa bana ba hao.",
			"16": "<sup>16</sup> Yaba ke a nahana hore ke utlwisise taba tseo, mme ka fihlela hoba ke mosebetsi o thata,",
			"17": "<sup>17</sup> ho fihlela ha ke kena sehalalelong sa Modimo, ya eba moo ke elang bofello ba batho bao hloko.",
			"18": "<sup>18</sup> Ka re: O mpa o ba beile nqalong tse thellang, wa ba diha, mme ba senyehile.",
			"19": "<sup>19</sup> Ba fedile jwang hanghang! Ba timela, ba senyeha, ba wa ba tshohile hampe.",
			"20": "<sup>20</sup> Ha eba jwaloka toro phaphamong, wa ba tsosa jwalo, Morena; o entse seriti sa bona ntho feela e nyedisehang.",
			"21": "<sup>21</sup> Enereha pelo ya ka e ntse e tlokoma, ke utlwa tsenene e hlaba lethekeng la ka,",
			"22": "<sup>22</sup> ke ne ke le letlaopa le sa tsebeng letho, ke ne ke le jwaloka phoofolo pela hao.",
			"23": "<sup>23</sup> Empa jwale ke ntse ke o kgomarela, o ntataisa ka letsoho la ka le letona.",
			"24": "<sup>24</sup> O tla ntsamaisa ka keletso ya hao, mme qetellong o ntholle kganyeng ya hao.",
			"25": "<sup>25</sup> Ke na le mang mahodimong haese wena? Kantle ho wena ha ke kgahliswe ke letho lefatsheng.",
			"26": "<sup>26</sup> Nama ya ka le pelo ya ka di ntse di fela; lefika la pelo ya ka le kabelo ya ka ke Modimo, ka ho sa yeng kae!",
			"27": "<sup>27</sup> Hobane ba o kwenehelang ba tla fela. O timetsa bohle ba yang ho itshilafaletsa hole le wena.",
			"28": "<sup>28</sup> Empa haele nna, ho ba haufi le Modimo, ke molemo ho nna; ke beile setshabelo sa ka ho Morena Jehova, ke tle ke tsebe ho bolela mesebetsi ya hao kaofela."
		},
		"74": {
			"1": "<sup>1</sup> Oho Modimo, o re lahletseng kamehla? Bohale ba hao bo kubellelang mohlape oo o leng modisa wa wona?",
			"2": "<sup>2</sup> Hopola phutheho ya hao eo o e ruileng kgale, eo o e lopolotseng e be moloko wa lefa la hao; hopola le thaba ya Sione, eo o e entseng boaho ba hao.",
			"3": "<sup>3</sup> Lebisetsa maoto a hao dithakong tse ntseng di senyehile. Sera se sentse hohle sehalalelong sa hao.",
			"4": "<sup>4</sup> Bahanyetsi ba hao ba kile ba kurutla ka tempeleng ya hao, ba beile dipontsho tsa bona teng.",
			"5": "<sup>5</sup> Ba eba jwaloka batho ba remakang ka dilepe boteteanong ba moru.",
			"6": "<sup>6</sup> Ka dilepe le ka dinoto tsa bona, ba sentse dikgabiso tsohle tse betlilweng.",
			"7": "<sup>7</sup> Ba tjhesitse sehalalelo sa hao ka mollo; ba hlompholotse, ba rapaladitse boaho ba lebitso la hao.",
			"8": "<sup>8</sup> Ba itse dipelong tsa bona: A re keng re ba senye kaofela hammoho! Ba tjhesitse naheng ena nqalo tsohle tsa Modimo moo ho phuthehelwang teng.",
			"9": "<sup>9</sup> Ha re sa bona dipontsho tsa rona; ha ho sa le moporofeta, ha re sa na motho ya ka tsebang hore na ho tla ba jwalo ho isa kae.",
			"10": "<sup>10</sup> Oho Modimo, sera se tla re soma ho isa kae? A sera se tla nyefola lebitso la hao kamehla na?",
			"11": "<sup>11</sup> O honyeletsang letsoho la hao, letsoho la hao le letona? Ako le ntshe fubeng sa hao, o ba timeletse!",
			"12": "<sup>12</sup> Leha ho le jwalo, Modimo ke Morena wa ka esale le kgale, ya ntseng a sebetsa dipoloko hara lefatshe.",
			"13": "<sup>13</sup> Ke wena ya arohantseng metsi a lewatle ka matla a hao; wa pshatla dihlooho tsa didrakone metsing.",
			"14": "<sup>14</sup> Wa thumakanya hlooho ya leviathane, o e neetse diphoofolo tse lefeelleng e be dijo tsa tsona.",
			"15": "<sup>15</sup> Wa tsaradisa mehlodi le melatswana, wa pshesa dinoka tse sa psheng le mehla.",
			"16": "<sup>16</sup> Nyene ke ya hao, le bosiu ke ba hao; o entse lesedi le letsatsi.",
			"17": "<sup>17</sup> O beile meedi kaofela ya lefatshe; lehlabula le mariha ke wena ya di entseng.",
			"18": "<sup>18</sup> Hopola hoba sera se nyefotse Jehova, le hoba setjhaba se hlanyang se rohakile lebitso la hao.",
			"19": "<sup>19</sup> O se ke wa neela selalome moya wa leebakgorwana la hao, o se ke wa nna wa lebala bophelo ba bahlomohi ba hao.",
			"20": "<sup>20</sup> O hopole selekane sa hao, hobane dinqalo tse ntsho tsa lefatshe di tletse mahaha a dihlola.",
			"21": "<sup>21</sup> O se ke wa kgutlisa motujwa ka maswabi; mohlomohi le ya lesitsi ba ke ba rorise lebitso la hao.",
			"22": "<sup>22</sup> Oho Modimo, tsoha, o eme, o emele nyewe ya hao! Hopola kamoo lewatla le ntseng le o nyefola kateng ka matsatsi wohle!",
			"23": "<sup>23</sup> O se ke wa lebala ho rora ha dira tsa hao; ho duma ha bahanyetsi ba hao ha ho kgaotse."
		},
		"75": {
			"1": "<sup>1</sup> Re a o roka, Modimo, re a o roka; lebitso la hao le pela rona; ho bolelwa meeka ya hao.",
			"2": "<sup>2</sup> Etlare hobane ke bee latsatsi la teng, ke tla ahlola ka ho loka.",
			"3": "<sup>3</sup> Lefatshe le a tlakasela le ba ahileng ho lona; empa ke nna ke tiisang ditshiya tsa lona. (Sela.)",
			"4": "<sup>4</sup> Ke moo ke reng ho baikakasi: Le se ke la ikakasa! le ho banyefodi: Le se ke la phahamisa lenaka la lona.",
			"5": "<sup>5</sup> Le se ke la phahamisa lenaka la lona hakalo, le se ke la bua ka bonyefodi, ka melala e sataletseng!",
			"6": "<sup>6</sup> Hobane kahlolo ha e tswe botjhabela, leha e le bophirimela, leha e le lefeelleng;",
			"7": "<sup>7</sup> empa ke Modimo o ahlolang: o kokobetsa e mong, mme e mong o mo phahamise.",
			"8": "<sup>8</sup> Hobane mohope o letsohong la Jehova, veine e phophoma ho wona, e tletse ditswako; o tshela ka wona, mme banyefodi ba lefatshe ba tla nwa ho wona, ba be ba nwe le ditshifa.",
			"9": "<sup>9</sup> Haele nna, ke tla nne ke bolele tseo kamehla, ke rorise Modimo wa Jakobo!",
			"10": "<sup>10</sup> Ke tla roba dinaka tsa ba bolotsana; empa dinaka tsa ba lokileng di tla phahamiswa."
		},
		"76": {
			"1": "<sup>1</sup> Modimo o tsejwa Juda, lebitso la wona le leholo hara Iseraele;",
			"2": "<sup>2</sup> tabernakele ya wona e Saleme, moaho wa wona o Sione.",
			"3": "<sup>3</sup> Ke moo o robileng metsu e hadimang, le dithebe, le marumo, le dibetsa tsa ntwa. (Sela.)",
			"4": "<sup>4</sup> O fetisa dithaba tsa mashodu ka kganya le ka bokgabane!",
			"5": "<sup>5</sup> Bahale ba matla ba hlotswe, ba ithobaletse boroko ba bona; bahale ha ba ka ba tseba ho lwana ka matsoho a bona.",
			"6": "<sup>6</sup> Ka tshokelo ya hao, Modimo wa Jakobo, makoloi hammoho le dipere tsa tshwarwa ke boroko bo boholo.",
			"7": "<sup>7</sup> Wena, o a tshabeha. Ke mang ya ka emang pela hao, ha o qala ho halefa?",
			"8": "<sup>8</sup> O boletse tsuo o le mahodimong; lefatshe la tshoha, la ba la kgutsa,",
			"9": "<sup>9</sup> ha Modimo o tsoha ho ahlolela le ho boloka bahlomohi bohle ba lefatshe. (Sela.)",
			"10": "<sup>10</sup> Kgalefo ya motho e tla o fetohela thoriso; ka kgalefo e setseng ho wena o tla itlama letheka.",
			"11": "<sup>11</sup> Ikaneng ho Jehova, Modimo wa lona, le ntoo mo lefela; ditjhaba tsohle tse kamathoko di ke di tlise dinyehelo ho Modimo o tshabehang.",
			"12": "<sup>12</sup> O rapalatsa boikgohomoso ba mahosana, a tshabeha ho marena a lefatshe."
		},
		"77": {
			"1": "<sup>1</sup> Lentswe la ka le nyolohela ho Modimo, ke ntse ke howa; lentswe la ka le nyolohela ho Modimo; hola o ka nkutlwa!",
			"2": "<sup>2</sup> Ka letsatsi la ka la matswalo ke batla Morena, ka bosiu matsoho a ka a otlolohile, a sa kgathale; moya wa ka o hana tshediso.",
			"3": "<sup>3</sup> Ke hopola Modimo, ke sisa pelo; ke a nahana, mme moya wa ka o a tsieleha. (Sela.)",
			"4": "<sup>4</sup> O fadimehisa dintshi tsa ka; ke sa ferekane, ke sitwa ke puo.",
			"5": "<sup>5</sup> Ke hopola matsatsi a kgale le dilemo tsa boholoholo.",
			"6": "<sup>6</sup> Bosiu ke elellwa dipina tsa ka, ke losa pelong ya ka, mme moya wa ka o a nahana.",
			"7": "<sup>7</sup> Na Morena a ka lahla motho ka ho sa feleng? A ke ke a boela a hauhela na?",
			"8": "<sup>8</sup> A mohau wa hae o se o feletse ruri? Lentswe la hae le se le kgutsitse kamehla le mehla na?",
			"9": "<sup>9</sup> Na Modimo o lebetse ho utlwela batho bohloko? Bohaleng ba wona na o thibetse mehauhelo ya wona na? (Sela.)",
			"10": "<sup>10</sup> Ka re: Se nkutlwisang bohloko, ke hoba letsoho la Mookamedi ya phahameng haesale lona ...",
			"11": "<sup>11</sup> Empa ke tla hopola diketso tsa Jehova, ke elellwe meeka ya hao ya boholoholo;",
			"12": "<sup>12</sup> ke tla bolela mesebetsi ya hao kaofela, ke qaqisetse diketso tsa hao.",
			"13": "<sup>13</sup> Oho Modimo, tsela ya hao e a halalela. Modimo ke ofe o moholo, o jwaloka Modimo wa rona?",
			"14": "<sup>14</sup> Ke wena Modimo o etsang meeka; o bonahaditse matla a hao hara ditjhaba.",
			"15": "<sup>15</sup> Ka letsoho la hao o lopolotse setjhaba sa hao, bana ba Jakobo le ba Josefa. (Sela.)",
			"16": "<sup>16</sup> Metsi a o bone, Modimo, metsi a o bone, mme a reketla; madiba le wona a tsukutleha.",
			"17": "<sup>17</sup> Maru a tsurutla metsi, maru a thetheretsa; metsu ya hao ya phosetswa mane le mane,",
			"18": "<sup>18</sup> diaduma tsa hao tsa duma hara setsokotsane, mahadima a hao a bonesa lefatshe; lefatshe la tshoha, la reketla.",
			"19": "<sup>19</sup> Wa iketsetsa tsela lewatleng, mmila metsing a maholo, mehlala ya hao ha e a ka ya tsejwa.",
			"20": "<sup>20</sup> Wa tsamaisa setjhaba sa hao jwalokaha ho tsamaiswa dinku, ka letsoho la Moshe le la Aarone."
		},
		"78": {
			"1": "<sup>1</sup> Oho setjhaba sa ka, mamela thuto ya ka. Sekehela mantswe a molomo wa ka ditsebe.",
			"2": "<sup>2</sup> Ke ahlamisa molomo wa ka ho hlahisa dipolelo tsa dikelello le ho bolela dithuto tsa kgale.",
			"3": "<sup>3</sup> Seo re se utlwileng, seo re se tsebileng, seo bontata rona ba re boleletseng sona, re ke ke ra se patela bana ba bona;",
			"4": "<sup>4</sup> re tla phetela ditloholo tsa rona dithoko tsa Jehova, le matla a hae, le mehlolo e entsweng ke yena.",
			"5": "<sup>5</sup> O beetse Jakobo bopaki, o beile molao Iseraeleng, oo a laetseng bontata rona hore ba o tsebise bana ba bona,",
			"6": "<sup>6</sup> e le hore o tsejwe ke moloko o hlahlamang, e leng bana ba tlang ho tswalwa,",
			"7": "<sup>7</sup> hore le bona ba o bolelle bana ba bona, ba ke ba itshepele Modimo, ba se ke ba lebala diketso tsa Modimo, mme ba boloke ditaelo tsa wona;",
			"8": "<sup>8</sup> ba se ke ba etsisa bontata bona, bao e bileng moloko o ikgantshang, o hanyetsang, moloko o sa kang wa tsamaya ka pelo e tiileng, oo moya wa wona o sa kang wa tshepeha ho Modimo.",
			"9": "<sup>9</sup> Bana ba Efraime ba hlometseng, ba tshwereng diqha, ba ile ba baleha tsatsing la ntwa;",
			"10": "<sup>10</sup> ha ba ka ba boloka selekane sa Modimo, ba hana ho tsamaya ka molao wa wona;",
			"11": "<sup>11</sup> ba lebala ketso tsa wona tse phahameng le meeka ya wona, eo o ba bontshitseng yona.",
			"12": "<sup>12</sup> O entse meeka mahlong a bontata bona naheng ya Egepeta, dithoteng tsa Tsowane.",
			"13": "<sup>13</sup> Wa phatlola lewatle, wa ba tshedisa lona, wa emisa metsi jwaloka qubu;",
			"14": "<sup>14</sup> motshehare wa ba tsamaisa ka leru, le bosiu bohle ka kgabo ya mollo.",
			"15": "<sup>15</sup> Wa patsola mafika lefeelleng, wa ba nosa teng jwaloka hola ba enwa madibeng a maholo,",
			"16": "<sup>16</sup> wa ntsha dinokana lefikeng, wa phallisa metsi ka diphororo.",
			"17": "<sup>17</sup> Leha ho le jwalo, ba nna ba o sitelwa, ba nna ba kwenehela Mookamedi ya phahameng, lefeelleng.",
			"18": "<sup>18</sup> Ba leka Modimo dipelong tsa bona, ka ho kopa ho fepuwa kamoo ba lakatsang kateng; ba seba Modimo, ba re:",
			"19": "<sup>19</sup> Na Modimo o ka tseba ho re tekela tafole lefeelleng na?",
			"20": "<sup>20</sup> O fedile wa otla lefika, mme metsi a phorosetsa, dinoka tsa phalla; hleka o ka re fa le bohobe, le ho otla setjhaba sa wona ka dinama na?",
			"21": "<sup>21</sup> Yanayare Jehova ha a utlwa dipolelo tseo, a halefa, mollo wa tukela Jakobo, bohale ba phahamela Iseraele,",
			"22": "<sup>22</sup> hobane ba sa ka ba dumela ho Modimo, ba sa ka ba tshepa thuso ya wona.",
			"23": "<sup>23</sup> Leha ho le jwalo, wa laela maru hodimo, wa bula menyako ya mahodimo;",
			"24": "<sup>24</sup> wa ba nesetsa manna ho ba fepa, wa ba fa mabele a lehodimo;",
			"25": "<sup>25</sup> ba eja e mong le e mong bohobe ba dinatla; wa ba romela dijo, ba kgora.",
			"26": "<sup>26</sup> Wa fokisa moya wa botjhabela sebakeng, ka matla a wona wa tlisa moya wa borwa,",
			"27": "<sup>27</sup> wa ba nesetsa nama e ka ka lerole, le dinonyana tse mapheo tse kale ke lahlabathe la mawatle,",
			"28": "<sup>28</sup> wa di wesetsa dipakeng tsa ditente tsa bona, ka nqa tsohle ho meaho ya bona.",
			"29": "<sup>29</sup> Yaba ba ja, ba kgora hampe; wa ba romela seo ba neng ba se lakaditse.",
			"30": "<sup>30</sup> Yare ba eso ho kgodisise takatso ya bona, nama ha e sa le molomong wa bona, bohale ba Modimo ba ba tukela,",
			"31": "<sup>31</sup> wa hlahisetsa banna ba matla polao, wa rapalatsa bahlankana ba Iseraele fatshe.",
			"32": "<sup>32</sup> Leha ho le jwalo, ba boela ba sitwa, ba se ke ba dumela meeka ya wona.",
			"33": "<sup>33</sup> Wa fedisa matsatsi a bona hang, le dilemo tsa bona ka tshenyeho e phakisisang.",
			"34": "<sup>34</sup> Enereha o ba bolaya, yaba hona ba o batlang, ba kgutlang, ba batla Modimo,",
			"35": "<sup>35</sup> ba elellwa hoba Modimo ke lefika la bona, le hoba Modimo, Mookamedi ya phahameng, ke Molopolli wa bona.",
			"36": "<sup>36</sup> Empa melomo ya bona ya nna ya o thetsa, maleme a bona a bua leshano ho wona,",
			"37": "<sup>37</sup> pelo tsa bona ha di a ka tsa o kgomarela ho tiya, mme ha ba ka ba tiisetsa selekaneng sa wona.",
			"38": "<sup>38</sup> Lerekong la wona wa tshwarela bokgopo ba bona, ha o a ka wa ba timetsa; wa itshwara kgalefong hangata; ha o a ka wa nea bohale bohle ba wona sebaka,",
			"39": "<sup>39</sup> wa hopola hobane ke batho feela, ka phefumoloho e ikelang, e sa hloleng e boya.",
			"40": "<sup>40</sup> Ba o kwenehela hangata hakakang lefeelleng! ba nna ba o kgathatsa hakakang nahathothe!",
			"41": "<sup>41</sup> Ba boela ba leka Modimo, ba halefisa Mohalaledi wa Iseraele.",
			"42": "<sup>42</sup> Ha ba ka ba hlola ba hopola letsoho la wona leha e le letsatsi leo o ba lopolotseng direng ka lona,",
			"43": "<sup>43</sup> mohla o etsang mehlolo fatsheng la Egepeta, le dimakatso naheng ya Tsowane.",
			"44": "<sup>44</sup> Wa fetola dinoka tsa bona madi, ba ba ba sitwa ho nwa metsi a melatswana ya tsona.",
			"45": "<sup>45</sup> Wa ba romela menwang e neng e ba qeta, le dihohwana tse neng di ba tshwenya.",
			"46": "<sup>46</sup> Ka diboko wa fedisa masimo a bona, le ka tsie ditholwana tsa tshebetso ya bona.",
			"47": "<sup>47</sup> Wa bolaya merara ya bona ka sefako, le difate tsa bona tsa sikomora ka lebabo.",
			"48": "<sup>48</sup> Wa otla makgomo a bona ka sefako, le mehlape ya bona ka letolo le tjhesang.",
			"49": "<sup>49</sup> Wa ba betsa ka mollo wa bohale ba wona, ka kgalefo, tsheno, matswalo, ka lekgotla la mangeloi a bohale.",
			"50": "<sup>50</sup> Wa nna wa nea kgalefo ya wona sebaka, ha o a ka wa qenehela meya ya bona; empa ka lefu la sewa wa timetsa bophelo ba bona.",
			"51": "<sup>51</sup> Wa otla matsibolo kaofela naheng ya Egepeta, sehlooho sa bonna ba bona ditenteng tsa Kama.",
			"52": "<sup>52</sup> Wa ntsha setjhaba sa wona jwaloka dinku, wa ba tsamaisa lefeelleng jwaloka mohlape.",
			"53": "<sup>53</sup> Wa ba qhoba hamonate, ba sa tshohe letho, mme lewatle la kwahela dira tsa bona.",
			"54": "<sup>54</sup> Wa ba fihlisa naheng ya wona e kgethehileng, thabeng e neng e hapuwe ke letsoho la wona le letona;",
			"55": "<sup>55</sup> wa lelekisa matjhaba pela bona, wa ba arolela lefa la bona ka thapo, mme wa kenya meloko ya Iseraele ditenteng tsa yona.",
			"56": "<sup>56</sup> Empa ba leka Modimo, ba ikgantshetsa Mookamedi ya phahameng, ha ba ka ba boloka ditaelo tsa wona;",
			"57": "<sup>57</sup> ba fetoha bakwenehi le ba mano jwaloka bontata bona, ba eba jwaloka seqha se thetsang;",
			"58": "<sup>58</sup> ba baka bohale ba wona ka dinqalo tsa bona tse diphahameng, le poulelo ya wona ka ditshwantsho tsa medimo ya bona.",
			"59": "<sup>59</sup> Modimo ha o bona hoo, wa halefa haholo, wa tenwa hampe ke Iseraele.",
			"60": "<sup>60</sup> Yaba o tlohela tabernakele ya Silo, tente eo o neng o dutse ho yona hara batho,",
			"61": "<sup>61</sup> wa lesa kganya ya wona ya iswa kgolehong, le bokgabane ba wona ba wela matsohong a dira;",
			"62": "<sup>62</sup> setjhaba sa wona wa se neela lerumo, wa halefela lefa la wona.",
			"63": "<sup>63</sup> Wa fedisa bahlankana ba bona ka mollo, mme barwetsana ba bona ha ba ka ba etsetswa mekete ya manyalo.",
			"64": "<sup>64</sup> Baprista ba bona ba dihuwa ke lerumo, mme bahlolohadi ba bona ha ba ka ba lla.",
			"65": "<sup>65</sup> Yaba Morena o phaphama jwaloka motho ya robetseng, jwaloka mohale ya hoiswang ke veine,",
			"66": "<sup>66</sup> a suthisa dira tsa hae, a ba jarisa dihlong tse sa feleng.",
			"67": "<sup>67</sup> Leha ho le jwalo, a lahla tente ya Josefa, mme ha a ka a kgetha leloko la Efraime;",
			"68": "<sup>68</sup> empa a kgetha leloko la Juda le thaba ya Sione eo a e ratang.",
			"69": "<sup>69</sup> A tiisa sehalalelo sa hae jwaloka dithaba, jwaloka lefatshe leo a le theetseng mehla e sa feleng.",
			"70": "<sup>70</sup> A kgetha Davida, mohlanka wa hae, a mo nka merakeng ya dinku;",
			"71": "<sup>71</sup> a mo tlosa dinkung tsa ditswetse, e tle e be modisa wa Jakobo, setjhaba sa hae, le wa Iseraele, lefa la hae.",
			"72": "<sup>72</sup> Mme Davida a ba moalosi wa bona ka pelo e hlwekileng, a ba tsamaisa ka letsoho le hlalefileng."
		},
		"79": {
			"1": "<sup>1</sup> Oho Modimo, bahedene ba kene lefeng la hao, ba silafaditse tempele ya hao e halalelang, ba entse Jerusalema dithako.",
			"2": "<sup>2</sup> Ba neetse dinonyana tsa mahodimo ditopo tsa bahlanka ba hao, ba neetse dibatana tsa lefatshe nama tsa baratuwa ba hao.",
			"3": "<sup>3</sup> Ba tsholotse madi a bona jwaloka metsi ka nqa tsohle ho Jerusalema, mme ho hlokahetse ya ba patang.",
			"4": "<sup>4</sup> Re fetohile sekgobo sa ba ahisaneng le rona, papadi le sesomo sa ba kamathoko.",
			"5": "<sup>5</sup> Jehova, o tla lesa neng ho halefa? Kgalefo ya hao na e tla tuka jwaloka mollo kamehla na?",
			"6": "<sup>6</sup> Tshollela bohale ba hao hodima ditjhaba tse sa o tsebeng, le hodima mebuso e sa rapeleng lebitso la hao.",
			"7": "<sup>7</sup> Hobane ba jele Jakobo, ba sentse moaho wa hae!",
			"8": "<sup>8</sup> O se ke wa hopola dibe tsa bontata rona moholo; mehauhelo ya hao e re tlele kapele, hobane re ba madimabe haholo.",
			"9": "<sup>9</sup> Oho Modimo wa poloko ya rona, ka baka la kganya ya lebitso la hao, o re thuse, o re namolele, o re tshwarele dibe tsa rona, ka baka la lebitso la hao.",
			"10": "<sup>10</sup> Ke ka baka lang ha ditjhaba di ka re: Modimo wa bona o kae? Phetetso ya madi a bahlanka ba hao a tsholohileng a e ke e bonahale ditjhabeng pontsheng ya rona!",
			"11": "<sup>11</sup> Masisapelo a ba holehilweng a ke a fihle pela hao; ka matla a letsoho la hao o boloke ba abetsweng ho shwa.",
			"12": "<sup>12</sup> Morena, o busetse hasupa difubeng tsa ba mabapa le rona dinyefolo tseo ba o nyefotseng ka tsona!",
			"13": "<sup>13</sup> Mme rona, setjhaba sa hao, mohlape oo o leng moalosi wa wona, re tla o leboha ka ho sa yeng kae, re bolele dithoko tsa hao ditloholong le ditloholwaneng!"
		},
		"80": {
			"1": "<sup>1</sup> Sekeha tsebe, modisa wa Iseraele; wena ya tsamaisang Josefa jwalokaha ho tsamaiswa mohlape, wena ya dutseng hodima dikerubime, hlaha kganyeng ya hao!",
			"2": "<sup>2</sup> Tsosa bonatla ba hao pontsheng ya Efraime, le Benjamine, le Manasse, o tle ho re thusa.",
			"3": "<sup>3</sup> Oho Modimo, o boele o re ahise, o kgantshe sefahleho sa hao, mme re tla bolokeha!",
			"4": "<sup>4</sup> Jehova, Modimo wa makgotla, o tla nne o halefe ho isa kae, leha setjhaba sa hao se ntse se o rapela?",
			"5": "<sup>5</sup> O se jesa bohobe ba meokgo, o ba nosa meokgo ka tekanyo e kgolo.",
			"6": "<sup>6</sup> O re entse ba tsekwang ke ba bapileng le rona, dira tsa rona di re entse sesomo.",
			"7": "<sup>7</sup> Oho Modimo wa makgotla, o boele o re ahise, o kgantshe sefahleho sa hao, mme re tla bolokeha!",
			"8": "<sup>8</sup> O ne o fothole morara Egepeta, wa lelekisa ditjhaba, mme wa o hloma;",
			"9": "<sup>9</sup> wa o lokisetsa sebaka, mme wa nama metso, wa tlala naha,",
			"10": "<sup>10</sup> dithaba tsa kgurumetswa ke moriti wa wona, makala a wona a eba jwaloka dikedare tsa Modimo,",
			"11": "<sup>11</sup> wa namisa makalana a wona ho isa lewatleng, le mahlomela a wona ho isa nokeng.",
			"12": "<sup>12</sup> Na o rapalaleditseng metero ya wona, o tle o kotulwe ke bafeti kaofela?",
			"13": "<sup>13</sup> O sohlokanngwa ke dikolobe tsa meru, diphoofolo tsa naha di tlile ho hakolela teng!",
			"14": "<sup>14</sup> Oho boya, Modimo wa makgotla! tadima o le lehodimong, mme o bone, o ele morara ona hloko!",
			"15": "<sup>15</sup> O sireletse seo letsoho le letona la hao le se hlomileng, le lehlomela leo o ikgethetseng lona.",
			"16": "<sup>16</sup> Morara o tjhele ke mollo, o remilwe; ba fela ke tshokelo ya sefahleho sa hao.",
			"17": "<sup>17</sup> Sireletsa motho, mosebetsi wa letsoho la hao le letona, le mora wa motho eo o ikgethetseng yena.",
			"18": "<sup>18</sup> Mme ha re sa tla hlola re o tlohela; o boele o re phedise, mme re tla rapela lebitso la hao.",
			"19": "<sup>19</sup> Jehova, Modimo wa makgotla, o boele o re ahise, o kgantshe sefahleho sa hao, mme re tla bolokeha!"
		},
		"81": {
			"1": "<sup>1</sup> Utlwahatsang difela tsa lona ho Modimo oo e leng matla a rona, le mehoo ya lona ya nyakallo ho Modimo wa Jakobo!",
			"2": "<sup>2</sup> Phahamisang dipina tsa lona, le otle meropa, le tidinye thomo le harepa e kgahlehang!",
			"3": "<sup>3</sup> Ke kgwedi e ntjha, letsang phala; ke kgwedi e tolokileng, tsatsi la mokete wa rona!",
			"4": "<sup>4</sup> Hobane ke molao o neilweng Iseraele, taelo ya Modimo wa Jakobo;",
			"5": "<sup>5</sup> ke bopaki boo o bo beileng ho Josefa, mohla o futuhelang Egepeta.",
			"6": "<sup>6</sup> Teng ka utlwa lentswe la eo ke neng ke sa mo tsebe pele; a re: Ke jarolotse lehetla la hae phahlo, matsoho a hae a lesitse ho jara seroto.",
			"7": "<sup>7</sup> Wa nthapela o le matswalong, ka o boloka, ka o utlwa ke ipopile ka leru le dumang, ka o leka metsing a Meriba. (Sela.)",
			"8": "<sup>8</sup> Mamela, setjhaba sa ka, ke o pakele! Iseraele, hola wa rata ho nkutlwa!",
			"9": "<sup>9</sup> Ha ho se be modimo osele ha hao, mme o se ke wa rapela medimo ya ditjhaba!",
			"10": "<sup>10</sup> Ke nna Jehova, Modimo wa hao, ya o nyolotseng naheng ya Egepeta. Ahlamisa molomo wa hao, mme ke tla o tlatsa!",
			"11": "<sup>11</sup> Empa setjhaba sa ka ha se a ka sa utlwa lentswe la ka, Iseraele ha a ka a mmamela.",
			"12": "<sup>12</sup> Ke moo ke ba tlohetseng boikgantshong ba pelo tsa bona, ba tle ba latele dikeletso tseo e leng tsa bona.",
			"13": "<sup>13</sup> Oho! hola setjhaba sa ka se rata ho nkutlwa, mme Iseraele a tsamaya ditseleng tsa ka!",
			"14": "<sup>14</sup> Nka be ke phakisa ho kokobetsa dira tsa bona, nka be ke fetolela letsoho la ka ho bahanyetsi ba bona.",
			"15": "<sup>15</sup> Ba hloyang Jehova ba ka be ba ipea katlasa hae, mme tjhaba sa ka se ne se tla bona lehlohonolo le sa feleng!",
			"16": "<sup>16</sup> Ke ne nka ba fepa ka lefi la phofo, ke na nka ba kgorisa ka dinotshi tsa mafika!"
		},
		"82": {
			"1": "<sup>1</sup> Modimo o kene phuthehong ya medimo, o ahlola mahareng a medimo.",
			"2": "<sup>2</sup> Le tla ahlola ka bokgopo ho isa kae, le emele ba bolotsana ho isa kae? (Sela.)",
			"3": "<sup>3</sup> Ahlolelang ba banyenyane le dikgutsana; le lokisetse mohlomohi le ya lesitsi;",
			"4": "<sup>4</sup> lokollang ba madimabe le bahloki, le ba utle matsohong a ba bolotsana.",
			"5": "<sup>5</sup> Ha ba na hlalefo, leha e le kutlwisiso; ba tsamaya lefifing; metheo kaofela ya lefatshe e a kgwehla.",
			"6": "<sup>6</sup> Ke itse: Le medimo, mme bohle le bara ba Mookamedi ya phahameng.",
			"7": "<sup>7</sup> Leha ho le jwalo, le tla shwa jwaloka batho, le we jwaloka marena afe le afe.",
			"8": "<sup>8</sup> Oho Modimo, tsoha, o ahlole lefatshe, hobane ditjhaba kaofela e tla ba lefa la hao."
		},
		"83": {
			"1": "<sup>1</sup> Oho Modimo, o se ke wa thola, o se ke wa thibana ditsebe, o se ke wa dula o ikgutseditse, Modimo.",
			"2": "<sup>2</sup> Hobane dira tsa hao di a dumaduma, ba o hloyang ba emisa dihlooho;",
			"3": "<sup>3</sup> ba rera setjhaba sa hao ka ho se lohela mano, ba botsana hodima ba sirelwang ke wena.",
			"4": "<sup>4</sup> Ba re: Tloong, re ba fedise hara ditjhaba, lebitso la Iseraele le se ke la hlola le bolelwa!",
			"5": "<sup>5</sup> Ba botsana ba le pelo e le nngwe, ba etsa selekane ho o lwantsha:",
			"6": "<sup>6</sup> e leng ba ditenteng tsa Edomo, le Baishmaele, Bamoabe, le Bahagarene,",
			"7": "<sup>7</sup> Gebale, le Ammone, le Amaleke, le Bafilesta hammoho le baahi ba Tire;",
			"8": "<sup>8</sup> Baassiria le bona ba ikopantse le bona, ba adimile bana ba Lota matsoho a bona. (Sela.)",
			"9": "<sup>9</sup> O ba etse jwalokaha o entse Midiane, le Sisera, le Jabine, nokaneng ya Kishone,",
			"10": "<sup>10</sup> ba feletseng Ene-Dore, mme ditopo tsa bona tsa nontsha mobu!",
			"11": "<sup>11</sup> O etse mahosana a bona a be jwaloka Orebe le Seebe, le marena a bona kaofela a be jwaloka Seba le Tsalmunna;",
			"12": "<sup>12</sup> hobane ba re: A re inkeleng, re rue meaho ya Modimo!",
			"13": "<sup>13</sup> Modimo wa ka, ba be pela hao jwaloka setsokotsane, jwaloka mooko o fefolwang ke moya,",
			"14": "<sup>14</sup> jwaloka mollo ha o qeta moru, le jwaloka lelakabe ha le tjhesa dithaba.",
			"15": "<sup>15</sup> O ba lelekise jwalo ka sefefo sa hao, o ba tshose ka moya wa hao wa letsukutsuku!",
			"16": "<sup>16</sup> Apesa difahleho tsa bona ka dihlong, ba tle ba batle lebitso la hao, Jehova.",
			"17": "<sup>17</sup> A ba ke ba tsielehe, ba shwe motlopo kamehla, ba fele ba hlabilwe ke dihlong!",
			"18": "<sup>18</sup> Ba tle ba tsebe hore wena, eo lebitso la hao e leng Jehova, o rena o nnotshi lefatsheng lohle."
		},
		"84": {
			"1": "<sup>1</sup> Meaho ya hao e rateha hakakang, wena, Jehova wa makgotla!",
			"2": "<sup>2</sup> Moya wa ka o a idibana, o sisetsa mabala a ntlo ya Jehova; pelo le nama ya ka di howeletsa ho Modimo o phelang!",
			"3": "<sup>3</sup> Esita le serobele se na le sehlaha, le lefokotsane le na le ntlo, moo le beang madinyane a lona teng ... Oho! dialetare tsa hao, Jehova wa makgotla, Morena wa ka, le Modimo wa ka!",
			"4": "<sup>4</sup> Ho lehlohonolo ba ahileng tlung ya hao! Ba ya nne ba o rorise kamehla. (Sela.)",
			"5": "<sup>5</sup> Ho lehlohonolo batho bao o leng matla a bona, bao pelo tsa bona di ratang ditsela tsa hao!",
			"6": "<sup>6</sup> Ha ba ntse ba haola ka kgohlo ya Baka, ba e fetola kgohlo ya didiba, mme pula ya hwetla e e apesa ka nala.",
			"7": "<sup>7</sup> Ha ba ntse ba tsamaya, ba ekeletswa matla, ho fihlela ba itlhahisa pela Modimo Sione.",
			"8": "<sup>8</sup> Jehova, Modimo wa makgotla, mamela thapelo ya ka! Sekeha tsebe, Modimo wa Jakobo! (Sela.)",
			"9": "<sup>9</sup> Oho Modimo, thebe ya rona, tadima, o bone sefahleho sa motlotsuwa wa hao.",
			"10": "<sup>10</sup> Hobane tsatsi le le leng le dulwang mabaleng a ntlo ya hao, le fetisa matsatsi a mang a sekete a dulwang hosele. Ho dula mathuleng a ntlo ya Modimo wa ka ke a ho rata ho fetisa ho dula ditenteng tsa bakgopo.",
			"11": "<sup>11</sup> Hobane Jehova Modimo ke letsatsi le thebe. Jehova o nea mohau le kganya, ba tsamayang ka ho loka a ke ke a ba hanela le molemo leha o le mong.",
			"12": "<sup>12</sup> Jehova wa makgotla, ho lehlohonolo motho ya o tshepang!"
		},
		"85": {
			"1": "<sup>1</sup> Jehova, o hlohonolofaditse naha ya hao, o kgutlisitse batshwaruwa ba Jakobo;",
			"2": "<sup>2</sup> o tlositse makgopo a setjhaba sa hao, o apesitse dibe tsohle tsa sona. (Sela.)",
			"3": "<sup>3</sup> O kgutsisitse bohale bohle ba hao, o timile mollo wa kgalefo ya hao.",
			"4": "<sup>4</sup> O boele o re ahise, Modimo wa poloko ya rona, o fedise ho itshena ha hao bakeng sa rona.",
			"5": "<sup>5</sup> Na o ka re halefela kamehla, wa tiisa bohale ba hao kamehla le mehla na?",
			"6": "<sup>6</sup> Na o ke ke wa boela wa re pholosa, hore setjhaba sa hao se tle se o thabele na?",
			"7": "<sup>7</sup> Oho Jehova, o re bontshe mohau wa hao, o re sitse ka poloko ya hao.",
			"8": "<sup>8</sup> Ke tla mamela se bolelwang ke Modimo Jehova; hobane o re, kgotso e be ho setjhaba sa wona, le ho bakgethwa ba hae, ba mpe ba se ke ba kgutlela bohlanyeng!",
			"9": "<sup>9</sup> Ruri, poloko ya wona e haufi le ba o tshabang, kganya e tle e ahe naheng ya rona.",
			"10": "<sup>10</sup> Mohau le nnete di teane, ho loka le kgotso di akane;",
			"11": "<sup>11</sup> nnete e mela lefatsheng, mme ho loka ho tadimile ho le mahodimong.",
			"12": "<sup>12</sup> Efela, Jehova o tla nea lehlohonolo, naha ya rona e ntshe ditholwana tsa yona.",
			"13": "<sup>13</sup> Ho loka ho tla tsamaya pela hae, ho re etsetsa tsela mehlaleng ya hae."
		},
		"86": {
			"1": "<sup>1</sup> Jehova, sekeha tsebe ya hao, o nkarabele, hobane ke ya madimabe, ke ya lesitsi.",
			"2": "<sup>2</sup> Boloka moya wa ka, hobane ke e mong wa batshepehi ba hao! Thusa mohlanka wa hao ya o tshepang, wena, Modimo wa ka!",
			"3": "<sup>3</sup> O nkgauhele, Morena, hobane ke bitsa ho wena tsatsi lohle!",
			"4": "<sup>4</sup> O thabise moya wa mohlanka wa hao, hobane ke phahamisetsa moya wa ka ho wena, Morena.",
			"5": "<sup>5</sup> Hobane wena, Morena, o molemo, o mosa, o tletse lereko hobohle ba o rapelang.",
			"6": "<sup>6</sup> Jehova, sekehela thapelo ya ka tsebe, o ele thapediso tsa ka hloko.",
			"7": "<sup>7</sup> Ke o rapela ka letsatsi la ka la matswalo, ka hobane o a nkutlwa.",
			"8": "<sup>8</sup> Hara medimo ha ho o tshwanang le wena, Morena; ha ho letho le ka lekanang le mesebetsi ya hao!",
			"9": "<sup>9</sup> Ditjhaba tsohle tseo o di entseng di tla tla kgumama pela hao, Morena, di tlotlise lebitso la hao!",
			"10": "<sup>10</sup> Hobane o moholo, o etsa meeka, o Modimo o nnotshi.",
			"11": "<sup>11</sup> Jehova, mpontshe tsela ya hao, ke tle ke tsamaye nneteng ya hao! o tlamelle pelo ya ka yohle le tshabo ya lebitso la hao!",
			"12": "<sup>12</sup> Ke tla o rorisa, Morena, Modimo wa ka, ka pelo ya ka yohle, ke tlotlise lebitso la hao ka ho sa yeng kae!",
			"13": "<sup>13</sup> Hobane mohau wa hao o moholo ka nqa ho nna, mme o nyolotse moya wa ka tlasetlase nqalong ya bafu.",
			"14": "<sup>14</sup> Oho Modimo, baikakasi ba mpokanetse, letshwele la batho ba tshabehang le batla bophelo ba ka; ha ba ka ba o bea pela mahlo a bona.",
			"15": "<sup>15</sup> Empa wena, Morena, o Modimo o lereko, o molemo, o diehang ho halefa, o tletseng mohau le nnete.",
			"16": "<sup>16</sup> O retelehele ho nna, o nkgauhele, o nee mohlanka wa hao matla a hao, o pholose mora wa lekgabunyane la hao.",
			"17": "<sup>17</sup> O etse pontsho bakeng sa ka ya hoba o molemo ho nna, e tle e bonwe ke dira tsa ka, di ke di swabe! hobane, Jehova, o a nthusa, o a ntshedisa."
		},
		"87": {
			"1": "<sup>1</sup> Moaho wa hae o dithabeng tse halalelang;",
			"2": "<sup>2</sup> Jehova o rata menyako ya Sione ho fetisa meaho ya Jakobo kaofela.",
			"3": "<sup>3</sup> Taba tsa kganya di boletswe hodima hao, motse wa Modimo. (Sela.)",
			"4": "<sup>4</sup> Hara ba ntsebang ke tla bala Egepeta le Babilona; Filestia ke eo le Tire, le Ethiopia; di tswaletswe teng.",
			"5": "<sup>5</sup> Bakeng sa Sione ho tla thwe: E mong le e mong o tswaletswe teng. Mookamedi ya phahameng ke yena ka sebele ya o tiisang.",
			"6": "<sup>6</sup> Etlare ha Jehova a bala ditjhaba, o tla ngola, a re: Enwa o tswaletswe moo. (Sela.)",
			"7": "<sup>7</sup> Dibini le dihobedi di tla re: Didiba tsohle tsa ka di ho wena."
		},
		"88": {
			"1": "<sup>1</sup> Jehova, Modimo wa poloko ya ka, ke howa pela hao motshehare le bosiu.",
			"2": "<sup>2</sup> Thapelo ya ka a e ke e fihle ho wena; o sekehele mohoweletso wa ka tsebe!",
			"3": "<sup>3</sup> Hobane moya wa ka o kgotse ditlokotsi, mme bophelo ba ka bo sekamela nqalong ya bafu.",
			"4": "<sup>4</sup> Ke badilwe le ba theohelang lebitleng; ke jwaloka motho ya feletsweng ke matla;",
			"5": "<sup>5</sup> ke ya lahlilweng hara bafu; ke jwaloka babolauwa ba robetseng lebitleng, bao o sa hloleng o ba hopola, ba kgaohaneng le wena.",
			"6": "<sup>6</sup> O ntahletse lemeneng le sekoti, lefifing, botebong, tlasetlase.",
			"7": "<sup>7</sup> Kgalefo ya hao e nkimetse, maqhubu a hao kaofela a nkgateletse. (Sela.)",
			"8": "<sup>8</sup> O suthiseditse hole le nna ba tsebanang le nna, o nkentse ntho e manyala ho bona; ke kwalletswe moo ho se nang ho tsuwa.",
			"9": "<sup>9</sup> Mahlo a ka a monyela ke tlokotsi. Jehova, ke o rapela ka ditshiu tsohle, ke otlollela matsoho a ka ho wena.",
			"10": "<sup>10</sup> Na o tla etsetsa bafu mehlolo? Na ba shweleng ba tla tsoha ho tla o rorisa na? (Sela.)",
			"11": "<sup>11</sup> Hleka mohau wa hao o ya bolelwa lebitleng, le nnete ya hao moahong wa lefu na?",
			"12": "<sup>12</sup> Kapa mehlolo ya hao a e tla lemohuwa lefifing, le ho loka ha hao fatsheng la tebalo na?",
			"13": "<sup>13</sup> Ke howeletsa ho wena ke hona, Jehova, mme thapelo ya ka e hlaha pela hao e sa le kameso.",
			"14": "<sup>14</sup> Jehova, o lahlelang moya wa ka? O mpatela sefahleho sa hao keng?",
			"15": "<sup>15</sup> Ke madimabe, ke ntse ke eshwa esale le botjheng ba ka, ke tshoswa ke matshabeho a hao, mme ke tsielehile.",
			"16": "<sup>16</sup> Kgalefo ya hao e tukang e nkwetse hodimo; ke fediswa ke matsoso a hao;",
			"17": "<sup>17</sup> a nkopetse jwaloka metsi ka letsatsi le leng le le leng, a kopane hammoho ho ntika kahohle.",
			"18": "<sup>18</sup> O suthiseditse hole le nna metswalle ya ka le dithaka tsa ka; tseo ke tsebanang le tsona ke nqalo tsa lefifi."
		},
		"89": {
			"1": "<sup>1</sup> Ke tla bina mehauhelo ya Jehova ka ho sa yeng kae; molomo wa ka o tla tumisa botshepehi ba hao ho isa ditloholwaneng,",
			"2": "<sup>2</sup> hobane ke itse: Mohau wa hao o entswe moaho o sa feleng; o theile botshepehi ba hao mahodimong.",
			"3": "<sup>3</sup> O itse: Ke entse selekane le mokgethwa wa ka, ke hlapantse ho Davida, mohlanka wa ka, ka re:",
			"4": "<sup>4</sup> Ke tla tiisa leloko la hao ka ho sa yeng kae, ke tiise terone ya hao ho isa melokong yohle. (Sela.)",
			"5": "<sup>5</sup> Jehova, mahodimo a tumisa mehlolo ya hao, a bolela botshepehi ba hao phuthehong ya bahalaledi.",
			"6": "<sup>6</sup> Hobane, phahameng ya mahodimo, ke mang ya ka itekantshang le Jehova? Ke mang ya tshwanang le Jehova hara bara ba Modimo?",
			"7": "<sup>7</sup> Modimo o tshabeha mokgatlong o moholo wa bahalaledi, o tshajwa ke bohle ba o teelang hare.",
			"8": "<sup>8</sup> Jehova, Modimo wa makgotla, ke mang ya matla jwaloka wena, Jehova? O teetswe hare ke botshepehi ba hao.",
			"9": "<sup>9</sup> O laola boikgantsho ba lewatle: ha le emisa maqhubu a lona, wena o a a kokobetsa.",
			"10": "<sup>10</sup> O thumakantse Egepeta jwaloka motho ya bolailweng, o hasantse dira tsa hao ka letsoho la hao le matla.",
			"11": "<sup>11</sup> Mahodimo ke a hao, le lefatshe ke la hao; o theile lefatshe le tsohle tsa lona.",
			"12": "<sup>12</sup> O bopile leboya le borwa; Thabore le Hermone di rorisa lebitso la hao.",
			"13": "<sup>13</sup> Matla a dutse letsohong la hao, seatla sa hao se tiile, letsoho le letona la hao le phahamile.",
			"14": "<sup>14</sup> Ho loka le kahlolo ke motheo wa terone ya hao, mohau le nnete di tsamaya pela sefahleho sa hao.",
			"15": "<sup>15</sup> Ho lehlohonolo setjhaba se tsebang pitso ya terompeta! Se tsamaya leseding la sefahleho sa hao, Jehova,",
			"16": "<sup>16</sup> se ithabisa kamehla ka lebitso la hao, se ithorisa ka ho loka ha hao.",
			"17": "<sup>17</sup> Hobane o kganya ya sona le matla a sona, mme lenaka la rona le phahamiswa ke ho rata ha hao.",
			"18": "<sup>18</sup> Hobane thebe ya rona ke Jehova, morena wa rona ke Mohalaledi wa Iseraele.",
			"19": "<sup>19</sup> Mohlang oo, o kile wa bua ka pono ho bakgethwa ba hao, wa re: Ke thusitse mohale, ke phahamisitse eo ke mo kgethileng hara setjhaba;",
			"20": "<sup>20</sup> ke bone Davida, mohlanka wa ka, ke mo tlotsitse ka ole ya ka ya kgalalelo.",
			"21": "<sup>21</sup> Seatla sa ka se tla mo ahisa, letsoho la ka le mo tiise.",
			"22": "<sup>22</sup> Sera se ke ke sa mo tsometsa, molotsana a ke ke a mo kokobetsa.",
			"23": "<sup>23</sup> Bahanyetsi ba hae ke tla ba ripitla pela hae, ke otle dira tsa hae.",
			"24": "<sup>24</sup> Botshepehi ba ka le mohau wa ka di tla ba le yena, mme lenaka la hae le tla hola lebitsong la ka;",
			"25": "<sup>25</sup> ke tla bea seatla sa hae hodima lewatle, le letsoho le letona la hae hodima dinoka.",
			"26": "<sup>26</sup> Yena o tla bitsa ho nna, a re: Ke wena ntate, Modimo wa ka, le lefika la poloko ya ka!",
			"27": "<sup>27</sup> Mme nna ke tla mmea letsibolo la ka, le ya phahamileng hara marena a lefatshe.",
			"28": "<sup>28</sup> Ke tla mmolokela mohau wa ka ka ho sa yeng kae; selekane sa ka le yena e tla ba sa mehla le mehla.",
			"29": "<sup>29</sup> Ke tla etsa moloko wa hae hore e be o sa feleng, mme terone ya hae e ya nne e tiye ha mahodimo a ntse a le teng.",
			"30": "<sup>30</sup> Ekare ha bara ba hae ba tlohela molao wa ka, ba sa ye ka ditaelo tsa ka,",
			"31": "<sup>31</sup> ha ba tlola dikeletso tsa ka, ba sa boloke ditaelo tsa ka,",
			"32": "<sup>32</sup> ke tla otla ditlolo tsa bona ka thupa, le bokgopo ba bona ka phafa;",
			"33": "<sup>33</sup> empa nke ke ka ba amoha mohau wa ka, mme nke ke ka etsa botshepehi ba ka leshano;",
			"34": "<sup>34</sup> nke ke ka senya selekane sa ka, mme nke ke ka fetola lentswe le tswileng molomong wa ka.",
			"35": "<sup>35</sup> Ke hlapantse ho hong kgalalelong ya ka, ka re: Nke ke ka iketsa ya leshano ho Davida!",
			"36": "<sup>36</sup> Moloko wa hae o tla nne o be teng ka ho sa feleng, terone ya hae e tla nne e be teng pela ka jwaloka letsatsi;",
			"37": "<sup>37</sup> e tla tiya ka ho sa yeng kae jwaloka kgwedi. Paki e mahodimong e a tshepeha. (Sela.)",
			"38": "<sup>38</sup> Leha ho le jwalo, o lelekile motlotsuwa wa hao, o mo lahlile, o mo halefetse;",
			"39": "<sup>39</sup> o nyedisitse selekane seo o neng o se entse le mohlanka wa hao, o silafaditse moqhaka wa hae ka ho o lahlela fatshe.",
			"40": "<sup>40</sup> O heleditse marako a hae kaofela, o rapaladitse diqhobosheane tsa hae.",
			"41": "<sup>41</sup> Bafeti kaofela ba mo senyetsa, o entswe sekgobo sa ba mathoko.",
			"42": "<sup>42</sup> O phahamisitse letsoho le letona la batubi ba hae, o thabisitse dira tsa hae kaofela;",
			"43": "<sup>43</sup> o thithibantse bohale ba lerumo la hae, mme ha o a ka wa mo tiisa ntweng.",
			"44": "<sup>44</sup> O fedisitse kganya ya hae, o rapaladitse terone ya hae fatshe;",
			"45": "<sup>45</sup> o kgutshofaditse matsatsi a botjha ba hae, wa mo kgurumetsa ka dihlong. (Sela.)",
			"46": "<sup>46</sup> Jehova, o tla nne o ipate ho isa kae? Kgalefo ya hao e tla tuka jwaloka mollo ho isa neneng?",
			"47": "<sup>47</sup> Hopola hore bophelo ba ka bo bokgutshwanyane, le hore bana bohle ba batho o ba bopetse lefeela!",
			"48": "<sup>48</sup> Motho ke mang ya phelang, mme a sa tlo ka a bona ho shwa? Ke mang ya ka lopollang moya wa hae matleng a nqalo ya bafu? (Sela.)",
			"49": "<sup>49</sup> Morena, e kae mehauhelo ya hao ya pele, eo, botshepehing ba hao, o e baletseng Davida ka kano?",
			"50": "<sup>50</sup> Morena, hopola dihlong tsa bahlanka ba hao; o elellwe kamoo pelong ya ka ke jereng nyatso ya ditjhaba tse ngata kateng;",
			"51": "<sup>51</sup> o elellwe le ditshomo tsa dira tsa hao, Jehova, e leng ditshomo tse somang mehato ya motlotsuwa wa hao!",
			"52": "<sup>52</sup> Ho roriswe Jehova ka ho sa feleng! Amen, e, amen."
		},
		"90": {
			"1": "<sup>1</sup> Jehova, o nnile wa ba setshabelo sa rona melokong le melokong.",
			"2": "<sup>2</sup> Dithaba di eso ho ka di hlaha, o eso ho bope lefatshe le dintho tsohle, e, ho tloha ho bo sa hlaheng ho isa ho bo sa feleng, esale o le Modimo.",
			"3": "<sup>3</sup> O kgutlisetsa batho leroleng, mme o re: Kgutlelang, lona, bana ba batho!",
			"4": "<sup>4</sup> Hobane dilemo tse sekete mahlong a hao di jwaloka tsatsi la maobane, ha le se le fetile, le jwaloka tebelo ya bosiu.",
			"5": "<sup>5</sup> O a ba kgohola; ba jwaloka toro; hosasa, ba mela jwaloka jwang;",
			"6": "<sup>6</sup> hosasa, bo a palesa, bo mele, mantsiboya bo a helwa, bo pone.",
			"7": "<sup>7</sup> Hobane re fediswa ke bohale ba hao, re tshoswa ke kgalefo ya hao.",
			"8": "<sup>8</sup> O bea makgopo a rona pela hao, le dibe tsa rona tse patilweng o di bea leseding la sefahleho sa hao.",
			"9": "<sup>9</sup> Hobane matsatsi a rona a ikela pela bohale ba hao, re fellwa ke dilemo tsa rona jwalokaha re fellwa ke kgopolo.",
			"10": "<sup>10</sup> Matsatsi a ho phela ha rona ke dilemo tse mashome a supileng, ho ba matla ke tse mashome a robileng meno e le mmedi; boikakaso ba tsona ke kgathatso le bomadimabe; hobane bophelo ba rona bo fela kapele, bo ikela koo.",
			"11": "<sup>11</sup> Matla a bohale ba hao le botshabeho ba kgalefo ya hao ke mang ya di elang hloko?",
			"12": "<sup>12</sup> O re rute ho bala matsatsi a rona ka mokgwa oo re ka fihlelang pelo e hlalefileng ka wona!",
			"13": "<sup>13</sup> Kgutla, Jehova! o tla isa kae ...? o hauhele bahlanka ba hao!",
			"14": "<sup>14</sup> O re kgorise ka mohau wa hao e sa le kameso, re tle re nyakalle, re thabe ka matsatsi wohle a rona.",
			"15": "<sup>15</sup> O re fe thabo e lekaneng le matsatsi ao o re hlomoditseng ka wona, le dilemo tseo re boneng ditlokotsi ka tsona!",
			"16": "<sup>16</sup> Bonahatsa mosebetsi wa hao ho bahlanka ba hao, le kganya ya hao ho bana ba bona!",
			"17": "<sup>17</sup> Mme mohau wa Jehova. Modimo wa rona, o be ho rona! Mosebetsi wa matsoho a rona, o re tiiselletse wona; e, mosebetsi wa matsoho a rona o o tiise."
		},
		"91": {
			"1": "<sup>1</sup> Ya dutseng sephiring sa Mookamedi ya phahameng, o phomola moriting wa Ya matla wohle.",
			"2": "<sup>2</sup> Ke re ho Jehova: O setshabelo sa ka le qhobosheane ya ka, Modimo wa ka oo ke o tshepang!",
			"3": "<sup>3</sup> Ke yena ya o tshwasollang lerabeng la setsomi, lefung le akaretsang.",
			"4": "<sup>4</sup> O o kgurumetsa ka masiba a hae, o bona tshireletso katlasa mapheo a hae; nnete ya hae ke thebe le thejana.",
			"5": "<sup>5</sup> O ke ke wa tshaba letsoso la bosiu, leha e le motsu o bebang motshehare,",
			"6": "<sup>6</sup> leha e lefu le kgukgunang lefifing, leha e le tshenyo e bolayang motshehare o moholo.",
			"7": "<sup>7</sup> Leha batho ba ka wa ba le sekete lehlakoreng la hao, ba le diketekete letsohong la hao le letona, wena, lefu le ke ke la o atamela.",
			"8": "<sup>8</sup> Feela, o tla iponela ka mahlo a hao, o be o bone moputso wa ba bolotsana.",
			"9": "<sup>9</sup> Hobane, Jehova, o setshabelo sa ka. O ikgethetse Mookamedi ya phahameng, hore e be setshabelo sa hao.",
			"10": "<sup>10</sup> Ka baka leo, tlokotsi e ke ke ya fihla ho wena, kotsi e ke ke ya atamela tente ya hao;",
			"11": "<sup>11</sup> hobane o tla o laella mangeloi a hae, a tle a o boloke ditseleng tsa hao kaofela.",
			"12": "<sup>12</sup> A tla o kakasa ka matsoho a wona, esere mohlomong leoto la hao la kgoptjwa ke lejwe.",
			"13": "<sup>13</sup> O tla hata tau le qowane, o hatakele tawana le noha.",
			"14": "<sup>14</sup> Erekaha a beile lerato la hae ho nna, ke tla mmoloka, ke mmee qhobosheaneng e phahameng, kahobane a tsebile lebitso la ka.",
			"15": "<sup>15</sup> O tla bitsa ho nna, mme ke tla mo araba; ke tla ba haufi le yena matswalong, ke mo ntshe ho wona, ke mo tlotlise.",
			"16": "<sup>16</sup> Ke tla mo kgorisa ka matsatsi a mangatangata, ke mmontshe poloko ya ka."
		},
		"92": {
			"1": "<sup>1</sup> Ho monate ho roka Jehova, le ho binela lebitso la hao, Mookamedi ya phahameng!",
			"2": "<sup>2</sup> ho bolela mohau wa hao ka meso, le bokgabane ba hao ka masiu wohle,",
			"3": "<sup>3</sup> ka thomo e kgole tse leshome le ka pesalterine, ka harepa e modumo o monate.",
			"4": "<sup>4</sup> Hobane o nthabisa, Jehova, ka diketso tsa hao, ke nyakalatswa ke mesebetsi ya diatla tsa hao.",
			"5": "<sup>5</sup> Mesebetsi ya hao e meholo hakakang, Jehova, mehopolo ya hao e tebile hakakang!",
			"6": "<sup>6</sup> Motho ya letlaopa ha a tsebe teng, lewatla ha le utlwisise teng.",
			"7": "<sup>7</sup> Leha banyefodi ba mela eka meroho, le ba bolotsana kaofela ba atleha, ke hore ba senyehe ka ho sa feleng.",
			"8": "<sup>8</sup> Empa wena, Jehova, o ntse o le Mookamedi ya phahameng ka ho sa feleng.",
			"9": "<sup>9</sup> Hobane dira tsa hao, Jehova, dira tsa hao di a fela, ba sebetsang bobe kaofela ba qhalwa.",
			"10": "<sup>10</sup> O emisa lenaka la ka jwaloka la nare, ke tlotsitswe ka ole e ntjha;",
			"11": "<sup>11</sup> bahanyetsi ba ka ba tla thabisa mahlo a ka, ditsebe tsa ka di utlwe tshenyeho ya ba bolotsana, ya ba mphahamelang.",
			"12": "<sup>12</sup> Ba lokileng ba mela jwaloka sefate sa palema, ba hola jwaloka kedare ya Lebanone.",
			"13": "<sup>13</sup> Haele moo ba hlomilwe ka tlung ya Jehova, ba atleha mabaleng a Modimo wa rona; ba sa tla bea le boqhekung ba bona;",
			"14": "<sup>14</sup> ba sa le moko le botala;",
			"15": "<sup>15</sup> ba tle ba bolele hoba Jehova o lokile. Ke yena lefika la ka, mme ha ho bokgopo ho yena."
		},
		"93": {
			"1": "<sup>1</sup> Jehova o a busa, o apere bokgabane; matla ke seaparo sa Jehova le senyepa sa hae; ka baka leo, lefatshe le tiile, le ke ke la sisinyeha.",
			"2": "<sup>2</sup> Terone ya hao e tiile esale mehleng ya kgale, o ntse o le teng le mehleng e hlokileng qalo.",
			"3": "<sup>3</sup> Jehova, dikgohola di phahamisa, dikgohola di phahamisa lentswe la tsona, dikgohola di phahamisa medumo ya tsona.",
			"4": "<sup>4</sup> Jehova o kgabane nqalong tse diphahameng, o okametse medumo ya metsi a mangata le maqhubu a matla a lewatle.",
			"5": "<sup>5</sup> Bopaki ba hao bo tshepahala ho fetisa. Kgalalelo e tshwanela ntlo ya hao, Jehova, kamehla yohle."
		},
		"94": {
			"1": "<sup>1</sup> Modimo wa diphetetso, Jehova, Modimo wa diphetetso, hlaha ka kganya.",
			"2": "<sup>2</sup> Ema, moahlodi wa lefatshe, o neele baikgohomosi moputso!",
			"3": "<sup>3</sup> Jehova, ho tla nyakallwa ke bakgopo ho le hokae, Jehova, ho tla thajwa ke bona ho isa kae?",
			"4": "<sup>4</sup> Ba bua tsa boikgohomoso, ba ithorisa, e le bohle ba etsang bolotsana.",
			"5": "<sup>5</sup> Jehova, ba hatakela setjhaba sa hao, ba hlorisa lefa la hao;",
			"6": "<sup>6</sup> ba bolaya mohlolohadi le moditjhaba; ba timetsa dikgutsana;",
			"7": "<sup>7</sup> ba ntoo re: Jehova ha a bone; Modimo wa Jakobo ha o lemohe!",
			"8": "<sup>8</sup> Lemohang, lona ba fetisang ka botlampa hara batho! Lona mahlanya, le tla hlalefa neng?",
			"9": "<sup>9</sup> Ya hlomileng tsebe, na a ke ke a utlwa na?",
			"10": "<sup>10</sup> Ya bopileng leihlo, na a ke ke a bona na? Ya layang ditjhaba, na a ke ke a kgalemela, haele moo e le ya rutang batho bohlale na?",
			"11": "<sup>11</sup> Jehova o tseba mehopolo ya batho hoba ke lefeelafeela.",
			"12": "<sup>12</sup> Jehova, ho lehlohonolo motho eo o mo layang, eo o mo rutang ka molao wa hao,",
			"13": "<sup>13</sup> o tle o mmatlele kgotso ha matsatsi a mabe a hlaha; ho fihlela ha lemena le tjhekelwa e mobe!",
			"14": "<sup>14</sup> Hobane Jehova a ke ke a lahla setjhaba sa hae, a ke ke a tlohela lefa la hae;",
			"15": "<sup>15</sup> hobane kahlolo e tla kgutlela ho lokeng, mme bohle ba pelo tse lokileng ba tla ya ka hona.",
			"16": "<sup>16</sup> Ke mang ya tlang ho nkemela ho ba bolotsana? Ke mang ya tlang ho nthusa bakeng sa ba etsang bobe?",
			"17": "<sup>17</sup> Hola Jehova a sa ka a nthusa, moya wa ka o ka be o phakisitse ho ya aha nqalong ya kgutso.",
			"18": "<sup>18</sup> Eitse ha ke ne ke re: Leoto la ka le a thella, mohau wa hao, Jehova, o tlile ho ntshehetsa.",
			"19": "<sup>19</sup> Pelo ya ka ha e tletse dipelaelo matshediso a hao a hlabolla moya wa ka.",
			"20": "<sup>20</sup> Na o ka ba le kopano le terone ya bokgopo, e qapang bobe, e nyatsisang molao na?",
			"21": "<sup>21</sup> Ba bokanela bophelo ba ya lokileng, ba tswa madi a se nang molato.",
			"22": "<sup>22</sup> Empa Jehova ke qhobosheane ya ka, Modimo wa ka ke lefika la palehelo ya ka;",
			"23": "<sup>23</sup> o tla busetsa ho bona moputso wa bokgopo ba bona, o ba fedise ka baka la bolotsana ba bona. Jehova, Modimo wa rona, o tla ba fedisa."
		},
		"95": {
			"1": "<sup>1</sup> Tloong, re phahamisetseng dipina tsa rona ho Jehova, le mehoo ya rona ya nyakallo ho lefika la poloko ya rona!",
			"2": "<sup>2</sup> Re itlhahiseng ho yena ka dithoko, re utlwahatse ditlatse tsa rona ka difela pela hae.",
			"3": "<sup>3</sup> Hobane Jehova ke Modimo o moholo, ke Morena e moholo ya fetang medimo yohle;",
			"4": "<sup>4</sup> matebo a lefatshe a diatleng tsa hae, le wona maphahamo a dithaba.",
			"5": "<sup>5</sup> Lewatle ke la hae, ke mosebetsi wa hae, le lona lefatshe le tiileng le bopilwe ke diatla tsa hae.",
			"6": "<sup>6</sup> Tloong, re kgumameng, re inameng, re we ka mangole pela Jehova, Mmopi wa rona!",
			"7": "<sup>7</sup> Hobane ke Modimo wa rona, re setjhaba seo e leng modisa wa sona, mohlape o tsamaiswang ke letsoho la hae.",
			"8": "<sup>8</sup> Kajeno, ha le utlwa lentswe la hae, le se ke la thatafatsa dipelo tsa lona, jwaloka mohla Meriba, le mehleng ya Massa, feelleng,",
			"9": "<sup>9</sup> moo bontata lona ba ntekileng teng, ba nteka leha ba bone diketso tsa ka.",
			"10": "<sup>10</sup> Ka tenwa ke moloko oo ka dilemo tse mashome a mane, ka re: Ke setjhaba seo pelo ya sona e kgelohileng; ha ba tsebe ditsela tsa ka.",
			"11": "<sup>11</sup> Ke moo ke hlapantseng bohaleng ba ka, ka re: Ba ke ke ba ba ba kena phomolong ya ka!"
		},
		"96": {
			"1": "<sup>1</sup> Binelang Jehova sefela se setjha; binelang Jehova, lona, baahi bohle ba lefatshe!",
			"2": "<sup>2</sup> Binelang Jehova, le rorise lebitso la hae, le bolele poloko ya hae ka matsatsitsatsi.",
			"3": "<sup>3</sup> Le bolele kganya ya hae hara ditjhaba, le mehlolo ya hae hara mefuta yohle!",
			"4": "<sup>4</sup> Hobane Jehova o moholo, o lokelwa ke ho roriswa ka ho fetisisa; o tshabeha ho fetisa medimo kaofela;",
			"5": "<sup>5</sup> hobane medimo yohle ya ditjhaba ke ditshwantsho feela, empa Jehova o entse mahodimo.",
			"6": "<sup>6</sup> Kganya le letlotlo di pela hae, matla le botle di sehalalelong sa hae.",
			"7": "<sup>7</sup> Lona, mefuta ya ditjhaba, busetsang ho Jehova, busetsang ho Jehova kganya le matla.",
			"8": "<sup>8</sup> Busetsang ho Jehova kganya e tshwanelang lebitso la hae; tlisang dinyehelo, le kene mabaleng a hae!",
			"9": "<sup>9</sup> Kgumamang pela Jehova ka bokgabane bo halalelang. Le thothomele pela hae, lona baahi bohle ba lefatshe!",
			"10": "<sup>10</sup> Ereng hara ditjhaba: Jehova o a busa! lefatshe le tiya ke hona, ha le sisinyehe; o ahlola ditjhaba ka ho loka.",
			"11": "<sup>11</sup> Mahodimo a ke a thabe, mme lefatshe le hlasimolohe; lewatle a le ke le dume le tsohle tse ho lona;",
			"12": "<sup>12</sup> dithota di ke di nyakalle le tse ho tsona kaofela; difate tsohle tsa meru di etse ditlatse tsa thabo pela Jehova!",
			"13": "<sup>13</sup> Hobane o ya tla ho ahlola lefatshe. O tla ahlola lefatshe ka ho loka, le ditjhaba ka nnete ya hae."
		},
		"97": {
			"1": "<sup>1</sup> Jehova o a busa. Lefatshe a le ke le thabe; dihlekehleke tse ngata a di ke di nyakalle!",
			"2": "<sup>2</sup> Maru le botsho di mo teetse hare; ho loka le kahlolo ke motheo wa terone ya hae.",
			"3": "<sup>3</sup> Mollo o mo etella pele, mme o timeletsa dira tsa hae ka nqa tsohle.",
			"4": "<sup>4</sup> Mahadima a hae a kganyetsa lefatshe; lefatshe le a a bona, le a thothomela.",
			"5": "<sup>5</sup> Dithaba di qhibiliha jwaloka mafura a dinotshi pela sefahleho sa Jehova, pela sefahleho sa Morena wa lefatshe lohle.",
			"6": "<sup>6</sup> Mahodimo a bolela ho loka ha hae, ditjhaba tsohle di boha bokgabane ba hae.",
			"7": "<sup>7</sup> Ba hlabilwe ke dihlong, bona kaofela ba sebeletsang ditshwantsho, ba ithorisang ka medimo ya leshano; medimo kaofela e tla kgumama pela hae.",
			"8": "<sup>8</sup> Sione o utlwile, mme o thabile ke hoo; baradi ba Juda ba nyakalletse dikahlolo tsa hao, Jehova.",
			"9": "<sup>9</sup> Hobane, Jehova o Mookamedi ya phahameng, ya renang hodima lefatshe lohle; o phahamile haholoholo ho fetisa medimo kaofela.",
			"10": "<sup>10</sup> Lona ba ratang Jehova, hloyang bobe! O sirela meya ya bakgethwa ba hae, o ba namolela matsohong a ba bolotsana.",
			"11": "<sup>11</sup> Lesedi le jaletswe ya lokileng, thabo e neilwe ba pelo e lokileng.",
			"12": "<sup>12</sup> Lona ba lokileng, etsang thabo ya lona ka Jehova, mme le roke lebitso la hae le halalelang!"
		},
		"98": {
			"1": "<sup>1</sup> Binelang Jehova sefela se setjha, hobane o entse dintho tse mehlolo; seatla sa hae se setona le letsoho la hae le halalelang di hlotse dira tsa hae.",
			"2": "<sup>2</sup> Jehova o bonahaditse poloko ya hae, o pepesitse ho loka ha hae mahlong a ditjhaba.",
			"3": "<sup>3</sup> O hopotse mohau wa hae le botshepehi ba hae bakeng sa ntlo ya Iseraele; dipheletso tsohle tsa lefatshe di bone poloko ya Modimo wa rona.",
			"4": "<sup>4</sup> Lona, mafatshe kaofela, phahamisetsang ho Jehova mehoo ya thabo ya lona! Tshelang ditlatse tsa lona, le mo binele difela tsa nyakallo!",
			"5": "<sup>5</sup> Rorisang Jehova ka harepa, ka harepa le ka mantswe a dipina!",
			"6": "<sup>6</sup> Ka moletso wa diterompeta le wa diphala, tshelang ditlatse tsa thabo ya lona pela Morena, pela Jehova!",
			"7": "<sup>7</sup> Lewatle a le dume le tsohle tse ho lona, lefatshe le ba ahileng ho lona.",
			"8": "<sup>8</sup> Dinoka a di ke di ope ka diatla, le dithaba di ntshe mehoo ya thabo pela Jehova, hobane o ya tla ho ahlola lefatshe.",
			"9": "<sup>9</sup> O tla ahlola lefatshe ka ho loka, le ditjhaba ka nnete ya hae."
		},
		"99": {
			"1": "<sup>1</sup> Jehova o a busa, merabe e a thothomela; o dutse hodima dikerubime, lefatshe le a thekesela.",
			"2": "<sup>2</sup> Jehova o moholo Sione, o phahametse ditjhaba kaofela.",
			"3": "<sup>3</sup> A ba ke ba rorise lebitso la hao le leholo, le tshabehang, hobane le a halalela.",
			"4": "<sup>4</sup> Ke wena o leng matla a morena ya ratang toka, o a tiisitse ho lokeng. O hlahisitse ho loka le tokelo ho Jakobo.",
			"5": "<sup>5</sup> Rorisang Jehova, Modimo wa rona, le kgumame pela bonamelo ba maoto a hae, hobane o a halalela.",
			"6": "<sup>6</sup> Moshe le Aarone, baprista ba hae, le Samuele, e mong wa ba neng ba rapela lebitso la hae, ba nna ba rapela Jehova, mme a ba utlwa.",
			"7": "<sup>7</sup> A nna a bua le bona a le topallong ya leru, mme ba boloka ditaelo tsa hae, le molao oo a neng a ba neile wona.",
			"8": "<sup>8</sup> Jehova, Modimo wa rona, o nnile wa ba utlwa; o bile ho bona Modimo o tshwarelang, leha o ne o pheteletsa diketso tsa bona.",
			"9": "<sup>9</sup> Rorisang Jehova, Modimo wa rona, le kgumame thabeng ya hae e halalelang; hobane Jehova, Modimo wa rona, o a halalela!"
		},
		"100": {
			"1": "<sup>1</sup> Phahamisetsang ho Jehova mehoo ya lona ya thabo, lona kaofela ba lefatsheng!",
			"2": "<sup>2</sup> Sebeletsang Jehova ka nyakallo, le itlhahise pela sefahleho sa hae ka dipina!",
			"3": "<sup>3</sup> Le tsebe hobane Jehova ke Modimo! Ke yena ya re entseng, mme re ba hae, re setjhaba sa hae, re mohlape o aloswang ke yena.",
			"4": "<sup>4</sup> Kenang dikgorong tsa hae ka diteboho, le mabaleng a hae ka dithoko! Mo leboheng, le rorise lebitso la hae!",
			"5": "<sup>5</sup> Hobane Jehova o molemo, mohau wa hae o hlola ka ho sa yeng kae, le botshepehi ba hae melokong le melokong."
		},
		"101": {
			"1": "<sup>1</sup> Ke tla bina mohau le kahlolo; ke tla binela wena, Jehova. Ke tla ela tsela e se nang molato hloko ... O tla tla neng ho nna?",
			"2": "<sup>2</sup> Ke tla tsamaya ka tlung ya ka ka pelo e lokileng.",
			"3": "<sup>3</sup> Nke ke ka bea letho le lebe pela mahlo a ka; ke ntse ke hloile mesebetsi ya batlodi; e ke ke ya nkgomarela.",
			"4": "<sup>4</sup> Pelo ya bakgopo a e eme hole le nna; ha ke rate ho tsebana le ya bolotsana.",
			"5": "<sup>5</sup> Ke tla fedisa ya etselletsang motswalle wa hae sephiring, nke ke ka mamella ya mahlo a leletseng, le ya pelo e makoko.",
			"6": "<sup>6</sup> Mahlo a ka a tla tadima batshepuwa ba lefatshe, ba tle ba ahe le nna; ya latelang tsela e se nang molato, ke tla mo etsa mohlanka wa ka.",
			"7": "<sup>7</sup> Ya etsang ka ho thetsa, a ke ke a dula ka tlung ya ka; ya etsang leshano ha a na ho ema pela mahlo a ka.",
			"8": "<sup>8</sup> Ka hosasa ho hong le ho hong, ke tla timetsa ba bolotsana bohle ba naha, ke fedise bohle ba etsang bokgopo motseng wa Jehova."
		},
		"102": {
			"1": "<sup>1</sup> Jehova, mamela thapelo ya ka, modumaelo wa ka o ke o fihle pela hao!",
			"2": "<sup>2</sup> O se ke wa mpatela sefahleho sa hao ka letsatsi la matswalo a ka! O ntshekehele tsebe, ha ke bitsa ho wena! Phakisa o nkarabe!",
			"3": "<sup>3</sup> Hobane matsatsi a ka a timela jwaloka mosi, masapo a ka a tjhese jwaloka letlapa la leifo;",
			"4": "<sup>4</sup> pelo ya ka e tjhele, e omeletse jwaloka jwang; ke lebala le ho ja bohobe ba ka.",
			"5": "<sup>5</sup> Ka baka la ho bokolla ha ka, masapo a ka a kgomaretse dinama tsa ka.",
			"6": "<sup>6</sup> Ke tshwana le moholodi wa lefeella, ke jwaloka sephooko sa dithako.",
			"7": "<sup>7</sup> Ke timeletswe ke boroko, ke tshwana le nonyana e emeng e innotshi sehlohlolong sa ntlo.",
			"8": "<sup>8</sup> Ke songwa ka matsatsi wohle ke dira tsa ka; ba ntse ba ntlhanyetsa, ba nka lebitso la ka ho hlapaola ka lona.",
			"9": "<sup>9</sup> Hobane ke ja molora bakeng sa bohobe, ke tswakantse seno sa ka ka meokgo,",
			"10": "<sup>10</sup> ka baka la kgalefo ya hao le la bohale ba hao bo tukang. Efela o ile wa ntshwara, wa ntihela fatshe.",
			"11": "<sup>11</sup> Matsatsi a ka a jwaloka moriti o otlolohang, ke omella jwaloka jwang.",
			"12": "<sup>12</sup> Empa wena, Jehova, o hlola ka ho sa feleng, mme lebitso la hao le tla hopolwa melokong le melokong.",
			"13": "<sup>13</sup> O tla tsoha, o hauhele Sione, hobane e se e le nako ya ho mo utlwela bohloko; e, nako e lekantsweng e tlile.",
			"14": "<sup>14</sup> Hobane bahlanka ba hao ba rata majwe a Sione, ba utlwela lerole la hae bohloko.",
			"15": "<sup>15</sup> Ke moo ditjhaba di tla hlonepha lebitso la Jehova, marena wohle a lefatshe a tshabe kganya ya hao.",
			"16": "<sup>16</sup> Etlare ha Jehova a tsosa Sione, o tla hlaha kganyeng ya hae;",
			"17": "<sup>17</sup> o tla retelehela ho ba lesitsi ba rapelang, mme a ke ke a nyedisa thapelo ya bona.",
			"18": "<sup>18</sup> Taba eo e ke e ngollwe mehla e tlang ho tla, setjhaba se tlang ho tswalwa se ke se rorise Jehova.",
			"19": "<sup>19</sup> Hobane phahameng ya sehalalelo sa hae, Jehova o tadimile; phahameng ya mahodimo, o lebisetsa mahlo a hae fatshe,",
			"20": "<sup>20</sup> ho mamela medumaelo ya batlamuwa, ho lokolla ba kgethetsweng lefu,",
			"21": "<sup>21</sup> hore ba bolele lebitso la Jehova Sione, le thoko tsa hae Jerusalema,",
			"22": "<sup>22</sup> mohla ho kopanang ditjhaba kaofela le yona mebuso, ho tla sebeletsa Jehova.",
			"23": "<sup>23</sup> O robile matla a ka ke le tseleng, o kgutshofaditse matsatsi a ka.",
			"24": "<sup>24</sup> Ke re: Modimo wa ka, o se ke wa ntlosa ke sa le mahareng a ditshiu tsa ka! Dilemo tsa hao di hlola di le teng melokong le melokong.",
			"25": "<sup>25</sup> Kgale o ne o thee lefatshe, mme mahodimo ke mosebetsi wa diatla tsa hao.",
			"26": "<sup>26</sup> Wona a tla fela, empa wena, o tla nne o be teng; a tla tsofala jwaloka seaparo; o tla a fetola jwaloka kobo, mme a tla fetoha;",
			"27": "<sup>27</sup> empa wena, e ya nne esale e le wena, mme dilemo tsa hao ha di ka ke tsa fela.",
			"28": "<sup>28</sup> Bana ba bahlanka ba hao ba tla ikgahela fatsheng la bona, mme moloko wa bona o tla nne o be teng pela hao."
		},
		"103": {
			"1": "<sup>1</sup> Boka Jehova, moya wa ka; tsohle tse ka ho nna a di ke di boke lebitso la hae le kgethehileng!",
			"2": "<sup>2</sup> Boka Jehova, moya wa ka, o se ke wa lebala ditshitso tsohle tsa hae!",
			"3": "<sup>3</sup> Ke yena ya tshwarelang makgopo a hao wohle, ya fodisang malwetse a hao kaofela.",
			"4": "<sup>4</sup> O lopolla bophelo ba hao lebitleng, o o rwesa lereko le mehauhelo hloohong.",
			"5": "<sup>5</sup> O kgorisa molomo wa hao ka tse molemo, mme botjha ba hao bo ntjhafala jwaloka ntsu.",
			"6": "<sup>6</sup> Jehova o lokisetsa, o ahlolela bohle ba hatakelwang.",
			"7": "<sup>7</sup> O ne a senolele Moshe ditsela tsa hae, a bontsha bana ba Iseraele diketso tsa hae tse phahamileng.",
			"8": "<sup>8</sup> Jehova o mohau, o lereko, o dieha ho halefa, o ruile mehauhelo e mengata.",
			"9": "<sup>9</sup> Ha a tsekise kamehla, hlonamo ya hae hase e sa feleng.",
			"10": "<sup>10</sup> Ha a ka a re etsa kamoo dibe tsa rona di leng kateng, ha a ka a re putsa ka moputso wa makgopo a rona.",
			"11": "<sup>11</sup> Empa jwaloka lehodimo ha le phahamile hodimo ho lefatshe, mohau wa hae o moholo jwalo ho ba mo tshabang.",
			"12": "<sup>12</sup> Jwalokaha botjhabela bo le hole le bophirimela, o lahlela makgopo a rona jwalo hole le rona.",
			"13": "<sup>13</sup> Jwalokaha ntata motho a hauhela bana ba hae, Jehova o hauhela jwalo ba mo tshabang.",
			"14": "<sup>14</sup> Hobane o tsebisisa ho bopjwa ha rona, o elellwa hoba re lerole feela.",
			"15": "<sup>15</sup> Motho, ditshiu tsa hae di jwaloka jwang; o kgaba jwaloka palesa ya naha;",
			"16": "<sup>16</sup> ha moya o feta hodima yona, e se e le siyo, esita le tulo tsa yona ha di sa e tseba.",
			"17": "<sup>17</sup> Empa mohau wa Jehova o hlola o le teng kamehla le mehla ho ba mo tshabang, le ho loka ha hae ho bana ba bana ba bona,",
			"18": "<sup>18</sup> e leng ba bolokang selekane sa hae, ba elellwang ditaelo tsa hae ho di phetha.",
			"19": "<sup>19</sup> Jehova o beile terone ya hae mahodimong, mme borena ba hae bo busa dintho tsohle.",
			"20": "<sup>20</sup> Bokang Jehova, lona mangeloi a hae, bahale ba matla, ba phethang lentswe la hae, ba mamelang molomo wa hae!",
			"21": "<sup>21</sup> Bokang Jehova, lona makgotla a hae kaofela, lona bahlanka ba hae kaofela, ba etsang ho ratwang ke yena!",
			"22": "<sup>22</sup> Bokang Jehova, lona mesebetsi ya hae kaofela, nqalong tsohle tsa borena ba hae! Moya wa ka, o boke Jehova!"
		},
		"104": {
			"1": "<sup>1</sup> Boka Jehova, moya wa ka! Jehova, Modimo wa ka, o moholo haholo, o apere kganya le bokgabane!",
			"2": "<sup>2</sup> O ipopa ka lesedi jwaloka hola ke kobo, o menolla mahodimo jwaloka lesela la tente;",
			"3": "<sup>3</sup> o thea matlo a hae hodima metsi, o etsa maru koloi ya hae, o tsamaya a kaletse mapheo a moya.",
			"4": "<sup>4</sup> O etsa meya manqosa a hae, malakabe a mollo ke bahlanka ba hae.",
			"5": "<sup>5</sup> O tiisitse lefatshe metheong ya lona; le ke ke la sisinyeha le ka mohla o le mong.",
			"6": "<sup>6</sup> O ne o le kgurumeditse ka bodiba jwaloka hoja ke kobo, metsi a ne a eme dithabeng;",
			"7": "<sup>7</sup> eitse ha o kgalemela, a baleha; ha a utlwa lentswe la diaduma tsa hao, a phakisa a itshuthisa;",
			"8": "<sup>8</sup> dithaba tsa phahama, diphula tsa kokobella dibakeng tseo o neng o di lokiseditse tsona.",
			"9": "<sup>9</sup> O beetse metsi meedi hore a se hlole a e tlola, a se ke a boela a apesa lefatshe.",
			"10": "<sup>10</sup> O kollisa didiba dikgutlong; metsi a tsona a iphallela pakeng tsa dithaba;",
			"11": "<sup>11</sup> di nwesa diphoofolo tsohle tsa naha; dipitsi tsa naha di itlosa lenyora ho tsona.",
			"12": "<sup>12</sup> Dinonyana tsa lehodimo di ikgahela pela tsona, di ntsha melodi ya tsona makaleng a difate.",
			"13": "<sup>13</sup> O nosetsa dithaba a le tlung ya hae e phahameng, mme lefatshe le kgora ditholwana tsa mesebetsi ya hae.",
			"14": "<sup>14</sup> O medisetsa makgomo jwang, o nea batho dimela tse ba lokelang; o ntsha bohobe bolemeng ba mobu,",
			"15": "<sup>15</sup> le veine e thabisang pelo ya motho, le ole e kgantshang sefahleho sa hae, le bohobe ba tiisang pelo ya motho.",
			"16": "<sup>16</sup> Difate tsa Jehova di kgotshe, e leng dikedare tsa Lebanone tseo a di hlomileng,",
			"17": "<sup>17</sup> moo dinonyana di ikgahelang dihlaha tsa tsona teng, moo mokotatsie o dutseng hodima dikiprese.",
			"18": "<sup>18</sup> Thaba tse phahameng ke tsa dikome, mme mafika ke setshabelo sa dipela.",
			"19": "<sup>19</sup> O entse kgwedi, ngwaha o tle o arohanngwe ke yona; letsatsi le tseba ho phirima ha lona.",
			"20": "<sup>20</sup> O etsa lefifi, mme ho be bosiu; yaba ke ha dibatana tsohle tsa meru di itsamaela,",
			"21": "<sup>21</sup> ditawana di puruma, di batla kgapo, di batla dijo tsa tsona ho Modimo.",
			"22": "<sup>22</sup> Letsatsi ha le tjhaba, di kgutle, di bothe mesimeng ya tsona.",
			"23": "<sup>23</sup> Ebe motho o tswela tshebetsong ya hae le mosebetsing wa hae ho fihlela mantsiboya.",
			"24": "<sup>24</sup> Jehova, mesebetsi ya hao e mengata hakakang! O e entse kaofela ka bohlale; lefatshe le tletse matlotlo a hao.",
			"25": "<sup>25</sup> Lewatleng le leholo leo, le phatlaletseng, ho tletse dihlapi tse sa balweng, tse nyenyane le tse kgolo.",
			"26": "<sup>26</sup> Ke moo dikepe di tsamayang teng, le leviathane eo o e bopileng hore e ipapalle teng.",
			"27": "<sup>27</sup> Dibopuwa tseo kaofela di lebeletse wena, hore o di fe dijo tsa tsona ka nako e tshwanetseng.",
			"28": "<sup>28</sup> Ha o di fa, di a thola; ha o fuparolla seatla, eba di kgora menono.",
			"29": "<sup>29</sup> Ha o pata sefahleho sa hao, di tsielehe; ha o di amoha phefumoloho, di fele, mme di kgutlele leroleng.",
			"30": "<sup>30</sup> Ha o boela o romela moya wa hao, di boele di tswalwe; mme o ntjhafatse tshobotsi ya lefatshe.",
			"31": "<sup>31</sup> Kganya ya Jehova e ke e hlolehe ka ho sa yeng kae! Jehova a ke a ithabele mesebetsing ya hae.",
			"32": "<sup>32</sup> O tadima lefatshe, le thothomele; o ama dithaba, di thunye mosi.",
			"33": "<sup>33</sup> Ke tla binela Jehova ha ke se ntse ke phela, ke rorise Modimo wa ka, ha ke sa ntse ke le teng.",
			"34": "<sup>34</sup> Nahano ya ka a e ke e o kgahlise. Ke tla etsa Jehova thabo ya ka.",
			"35": "<sup>35</sup> Baetsadibe a ba ke ba timelle lefatsheng, ba babe ba lese ho ba teng! Boka Jehova, moya wa ka! Bokang Jehova!"
		},
		"105": {
			"1": "<sup>1</sup> Rorisang Jehova, le rapele lebitso la hae; tsebisang diketso tsa hae hara ditjhaba.",
			"2": "<sup>2</sup> Mo roriseng ka dipina tsa lona, le nahane mehlolo ya hae kaofela!",
			"3": "<sup>3</sup> Ithoriseng ka lebitso la hae le halalelang; pelo tsa ba batlang Jehova a di ke di thabe!",
			"4": "<sup>4</sup> Batlang Jehova le matla a hae, le batle sefahleho sa hae kamehla!",
			"5": "<sup>5</sup> Hopolang mehlolo ya hae eo a e entseng, le meeka ya hae, le dikahlolo tse tswileng molomong wa hae,",
			"6": "<sup>6</sup> lona, lesika la Abrahama, mohlanka wa hae; lona, bana ba Jakobo, bakgethwa ba hae!",
			"7": "<sup>7</sup> Jehova ke yena Modimo wa rona; dikahlolo tsa hae di aparela lefatshe lohle.",
			"8": "<sup>8</sup> O hopola selekane sa hae ka ho sa yeng kae, le lentswe leo a le laoletseng meloko e sekete:",
			"9": "<sup>9</sup> e leng selekane seo a neng a se hlabe le Abrahama, le kano eo a neng a e ane ho Isaaka,",
			"10": "<sup>10</sup> eo a kileng a e etsa komelo e tiileng ho Jakobo, le selekane se sa feleng ho Iseraele,",
			"11": "<sup>11</sup> a re: Ke tla o nea lefatshe la Kanana, e be kabelo ya lefa la lona.",
			"12": "<sup>12</sup> Enere ba eso ho be bakae, ba sa fokotse, e sa le basele, ho lona,",
			"13": "<sup>13</sup> ba ntse ba sepela le ditjhaba le mebuso le merabe,",
			"14": "<sup>14</sup> ha a ka a lesa motho ho ba tuba, a laela marena ka baka la bona, a re:",
			"15": "<sup>15</sup> Se ameng batlotsuwa ba ka, le se ke la etsa baporofeta ba ka hampe.",
			"16": "<sup>16</sup> Yaba o biletsa naha eo tlala, a honyetsa kotlo yohle ya bohobe.",
			"17": "<sup>17</sup> A romela motho ho ba etella pele; Josefa a rekelwa ho ba mofo ya ruwang.",
			"18": "<sup>18</sup> Ba tshwasa maoto a hae ka difate, a phela jwalo ditshepeng,",
			"19": "<sup>19</sup> ho fihlela mohla taba tseo a neng a di boletse di hlahang, mme lentswe la Jehova la mo leka.",
			"20": "<sup>20</sup> Morena wa Egepeta a romela ho mo lokolla, mmusi wa ditjhaba a mo bulela monyako wa teronko,",
			"21": "<sup>21</sup> a mmea morena wa ntlo ya hae, le mmusi wa maruo wohle a hae,",
			"22": "<sup>22</sup> hore a tle a tlame mahosana a hae kamoo a ratang kateng, a rute matona a hae bohlale.",
			"23": "<sup>23</sup> Ebile moo Iseraele a fihlang Egepeta, mme Jakobo a ba mojaki naheng ya Kama.",
			"24": "<sup>24</sup> Jehova a atisa setjhaba sa hae haholo, sa eba matla ho fetisa dira tsa sona.",
			"25": "<sup>25</sup> A fetola pelo tsa bona, ba ba ba hloya setjhaba sa hae, ba rera timelo ya bahlanka ba hae.",
			"26": "<sup>26</sup> A roma Moshe, mohlanka wa hae, le Aarone, eo a neng a mo kgethile;",
			"27": "<sup>27</sup> ba etsa meeka hara bona, le mehlolo naheng ya Kama.",
			"28": "<sup>28</sup> A romela lefifi, a hlahisa botsho, ba se ke ba hana lentswe la hae.",
			"29": "<sup>29</sup> A fetola metsi a bona madi, a fedisa dihlapi tsa bona.",
			"30": "<sup>30</sup> Fatshe la bona la tlala dihohwana, tsa kena le ka matlung a marena a bona.",
			"31": "<sup>31</sup> A bolela, mme ha tla dintsintsi le dinta dinaheng tsohle tsa bona.",
			"32": "<sup>32</sup> A etsa dipula tsa bona sefako, a romela le malakabe a mollo naheng ya bona.",
			"33": "<sup>33</sup> A otla merara ya bona le difeiye tsa bona, a robakanya difate tsa naha ya bona.",
			"34": "<sup>34</sup> A bolela, mme ha tla tsie, tsie e sa balweng,",
			"35": "<sup>35</sup> e kileng ya qeta jwang kaofela ba naha, ya bo qeta le tse bewang ke masimo a bona.",
			"36": "<sup>36</sup> A otla le matsibolo kaofela naheng ya bona, e leng sehlooho sa bonna ba bona.",
			"37": "<sup>37</sup> A ba ntsha ba nkile disilefera le dikgauta, ho se motho ya kgathalang melokong ya bona.",
			"38": "<sup>38</sup> Baegepeta ba thabela ho tloha ha bona, hobane ba ne ba tshwerwe ke letsoso la bona.",
			"39": "<sup>39</sup> A phutholla leru ho ba sireletsa, le mollo ho ba bonesetsa bosiu.",
			"40": "<sup>40</sup> Yare ha ba kopa, a romela dikwekwe, a ba kgorisa ka bohobe ba lehodimo.",
			"41": "<sup>41</sup> A patsola lefika, mme metsi a kolla ho lona, a matha feelleng ka diphororo.",
			"42": "<sup>42</sup> Hobane o ne a hopotse lentswe la hae le kgethehileng, a hopotse le Abrahama, mohlanka wa hae.",
			"43": "<sup>43</sup> A etsa hore setjhaba sa hae se tlohe ka thabo, le bakgethwa ba hae ka nyakallo.",
			"44": "<sup>44</sup> A ba fa mafatshe a dijhaba, ba inkela mesebetsi ya merabe;",
			"45": "<sup>45</sup> ba tle ba boloke ditaelo tsa hae, mme ba ye ka melao ya hae. Bokang Jehova!"
		},
		"106": {
			"1": "<sup>1</sup> Bokang Jehova! Rorisang Jehova, hobane o molemo; hobane mohau wa hae ke o sa feleng!",
			"2": "<sup>2</sup> Ke mang ya ka tsebang ho bolela diketso tse phahameng tsa Jehova, le ho bina dithoko tsa hae kaofela?",
			"3": "<sup>3</sup> Ho lehlohonolo ba bolokang melao, ba etsang ka ho loka kamehla!",
			"4": "<sup>4</sup> Jehova, o nkgopole ka baka la lereko la hao ho setjhaba sa hao; o ntlele ka poloko ya hao,",
			"5": "<sup>5</sup> ke tle ke bone lehlohonolo la bakgethwa ba hao, ke ithabise ka thabo ya setjhaba sa hao, ke ithorise hammoho le lefa la hao.",
			"6": "<sup>6</sup> Re sitilwe jwaloka bontata rona, re entse bokgopo le bobe.",
			"7": "<sup>7</sup> Bontata rona ha ba ka ba nahana mehlolo ya hao Egepeta, ha ba ka ba elellwa bongata ba mehauhelo ya hao, ba mpa ba ikgantsha pela lewatle, Lewatle le Lefubedu.",
			"8": "<sup>8</sup> Leha ho le jwalo, o ba bolokile ka baka la lebitso la hae, a tle a bonahatse matla a hae.",
			"9": "<sup>9</sup> A kgalemela Lewatle le Lefubedu, la epsha; a ba tsamaisa hara madiba jwaloka hoja ke nahathothe.",
			"10": "<sup>10</sup> A ba namolela letsohong la ya ba hloileng, a ba lwela letsohong la sera;",
			"11": "<sup>11</sup> metsi a kgurumetsa batubi ba bona, ha ho a ka ha sala le a mong.",
			"12": "<sup>12</sup> Yaba ba dumela mantswe a hae, ba bina dithoko tsa hae.",
			"13": "<sup>13</sup> Empa ba phakisa ba lebala diketso tsa hae, ha ba ka ba tshepa merero ya hae;",
			"14": "<sup>14</sup> ba kenwa ke takatso nahathothe, ba leka Modimo feelleng.",
			"15": "<sup>15</sup> A ba nea ka takatso ya bona, empa a ba romela lefu le bolayang.",
			"16": "<sup>16</sup> Ba honohela Moshe diahelong, le Aarone, mokgethwa wa Jehova.",
			"17": "<sup>17</sup> Yaba lefatshe le a ngamoha, mme la metsa Dathane, la hohlometsa letshwele la Abirame.",
			"18": "<sup>18</sup> Mollo wa hotela hara phutheho ya bona, malakabe a timetsa ba babe.",
			"19": "<sup>19</sup> Ba iketsetsa namane Horebe, ba kgumamela setshwantsho se tsholotsweng,",
			"20": "<sup>20</sup> kganya ya bona ba e fetola setshwantsho sa kgomo e fulang jwang.",
			"21": "<sup>21</sup> Ba lebala Modimo, Molopolli wa bona, o neng o entse ntho tse kgolo Egepeta,",
			"22": "<sup>22</sup> le mehlolo naheng ya Kama, le meeka Lewatleng le Lefubedu.",
			"23": "<sup>23</sup> Wa re, o a ba fedisa; empa Moshe, mokgethwa wa wona, a kena dipakeng tsa wona le bona ho faposa bohale ba wona, hore ba se ke ba fediswa.",
			"24": "<sup>24</sup> Ba kgesa naha e lakatsehang; ha ba ka ba dumela dipallo tsa wona,",
			"25": "<sup>25</sup> ba mpa ba dumaduma ditenteng tsa bona, mme ha ba ka ba ela lentswe la Jehova hloko.",
			"26": "<sup>26</sup> Ka baka leo, a emisa letsoho la hae, a hlapanya, a re o tla ba diha feelleng,",
			"27": "<sup>27</sup> le ho lahlela lesika la bona hara ditjhaba, le ho ba hasanyetsa dinaheng tsohle.",
			"28": "<sup>28</sup> Ba kgomarela Baale-Peore, ba eja mahlabelo a hlabetsweng bafu;",
			"29": "<sup>29</sup> ba halefisa Modimo ka diketso tse mpe tsa bona, ho fihlela lefu le befileng le kena hara bona.",
			"30": "<sup>30</sup> Ke ha Finease a hlaha, a pheteletsa Modimo, mme lefu leo la kgutsa;",
			"31": "<sup>31</sup> taba eo a e ballwa, ya eba ho loka ho yena kamehla le mehla, le ka ho sa feleng.",
			"32": "<sup>32</sup> Ba o baka bohale metsing a Meriba, mme Moshe a hlahelwa ke kotsi ka baka la bona;",
			"33": "<sup>33</sup> hobane ba halefisa moya wa hae, mme a bua ka molomo wa hae ka potlako.",
			"34": "<sup>34</sup> Hape, ha ba ka ba fedisa ditjhaba, jwalokaha Jehova a ne a ba laetse,",
			"35": "<sup>35</sup> ba mpa ba ikopanya le ditjhaba, ba ithuta mekgwa ya tsona;",
			"36": "<sup>36</sup> ba sebeletsa ditshwantsho tsa tsona, ya eba leraba ho bona.",
			"37": "<sup>37</sup> Ba hlabela medimo ya bohata bara le baradi ba bona,",
			"38": "<sup>38</sup> ba tsholla madi a se nang molato, madi a bara ba bona le a baradi ba bona, bao ba ba hlabetseng ditshwantsho tsa Kanana; mme naha ya silafala ke madi.",
			"39": "<sup>39</sup> Ba itshela ditshila ka mesebetsi ya bona le ka diketso tsa bootswa ba bona.",
			"40": "<sup>40</sup> Yaba kgalefo ya Jehova e tukela setjhaba sa hae, mme lefa la hae ya eba ntho e manyala ho yena;",
			"41": "<sup>41</sup> a ba neela matsohong a ditjhaba; ba ba hloileng ba ba busa;",
			"42": "<sup>42</sup> ba tujwa ke dira tsa bona, ba kokobetswa tlasa matsoho a tsona.",
			"43": "<sup>43</sup> Hangata Jehova a ba lopolla, empa ba nna ba ikgantsha mererong ya bona, ba itahla ka bokgopo ba bona.",
			"44": "<sup>44</sup> Leha ho le jwalo, a nna a tadima matshwenyeho a bona, a utlwa medumaelo ya bona;",
			"45": "<sup>45</sup> a nna a elellwa selekane sa hae bakeng sa bona, a ba hauhela ka baka la mohau wa hae o moholo,",
			"46": "<sup>46</sup> mme a ba fumantsha mohau ho bohle ba neng ba ba isitse kgolehong.",
			"47": "<sup>47</sup> Jehova, Modimo wa rona, o re lopolle, o re bokelle, o re ntshe hara ditjhaba, re tle re binele lebitso la hao le halalelang, re ithorise kganyeng ya hao.",
			"48": "<sup>48</sup> Ho roriswe Jehova, Modimo wa Iseraele, ho nka ho sa simoloheng ho isa ho sa feleng! Mme setjhaba kaofela se ke se re: Amen! Bokang Jehova!"
		},
		"107": {
			"1": "<sup>1</sup> Rorisang Jehova, hobane o molemo, hobane mohau wa hae ke o sa feleng.",
			"2": "<sup>2</sup> Balopollwa ba Jehova ba ke ba rialo, bao a ba lopolotseng matsohong a sera,",
			"3": "<sup>3</sup> a ba latileng dinaheng tsohle, botjhabela le bophirimela, leboya le borwa.",
			"4": "<sup>4</sup> Ba nnile ba solla feelleng, nahathothe, ba sa fumane motse wa ho aha;",
			"5": "<sup>5</sup> ba ne ba shwele ke tlala le ke lenyora, meya ya bona e ne e idibana kahare ho bona.",
			"6": "<sup>6</sup> Ba howa ho Jehova matswalong a bona, a ba lopolla ditsielehong tsa bona;",
			"7": "<sup>7</sup> a ba tsamaisa ka tsela e lokileng, ba tle ba fihle motseng moo ba ka ahang teng.",
			"8": "<sup>8</sup> A ba ke ba lebohe Jehova ka mohau wa hae le ka mehlolo ya hae ho bana ba batho;",
			"9": "<sup>9</sup> hobane o kgodisitse moya o nyorilweng, mme a sitsa moya o lapileng ka menono.",
			"10": "<sup>10</sup> Ba nnile ba aha lefifing le moriting wa lefu, e le ba tlamilweng ka bomadimabe le ditshepe.",
			"11": "<sup>11</sup> Erekaha ba nnile ba eba manganga ditabeng tsa Modimo, ba nyedisa keletso ya Mookamedi ya phahameng;",
			"12": "<sup>12</sup> ke moo a kokobeditseng dipelo tsa bona tlasa bohloko; ba imelwa, ba sa thuswe ke motho.",
			"13": "<sup>13</sup> Ba howa ho Jehova matswalong a bona, a ba bona, a ba lopolla ditsielehong tsa bona;",
			"14": "<sup>14</sup> a ba ntsha lefifing le moriting wa lefu, a roba ditlamo tsa bona.",
			"15": "<sup>15</sup> A ba ke ba lebohe Jehova ka mohau wa hae le ka mehlolo ya hae ho bana ba batho;",
			"16": "<sup>16</sup> hobane o robakile menyako ya koporo, a thuhakanya mekwallo ya tshepe.",
			"17": "<sup>17</sup> Mahlanya a nnile a hlomodisetswa tsela ya wona ya lonya le makgopo a wona.",
			"18": "<sup>18</sup> Ba ne ba se ba tennwe ke dijo tsohle, ba se ba fihlile menyakong ya lefu.",
			"19": "<sup>19</sup> Ba howa ho Jehova matswalong a bona, a ba lopolla ditsielehong tsa bona;",
			"20": "<sup>20</sup> a romela lentswe la hae, a ba fodisa, a ba ntsha mabitleng a bona.",
			"21": "<sup>21</sup> A ba ke ba lebohe Jehova ka mohau wa hae le ka mehlolo ya hae ho bana ba batho!",
			"22": "<sup>22</sup> Ba mo hlahisetse mahlabelo a teboho, ba bolele diketso tsa hae ka dipina.",
			"23": "<sup>23</sup> Ba tsamayang lewatleng ka dikepe, ba hwebang metsing a maholo,",
			"24": "<sup>24</sup> e bile dipaki tsa mesebetsi ya Jehova, le tsa mehlolo eo a e entseng madibeng.",
			"25": "<sup>25</sup> A bolela, mme a tsosa moya wa sefefo, o emisang maqhubu a lewatle.",
			"26": "<sup>26</sup> Ba phahama ho isa hodimodimo, ba theohela le ho isa bodibeng; meya ya bona ya qhibidiha ka ho tsieleha.",
			"27": "<sup>27</sup> Ba tshwarwa ke modikwadikwane, ba thekesela jwaloka hola ba tahilwe, mme bohlale ba bona kaofela bo ne bo felle.",
			"28": "<sup>28</sup> Ba howa ho Jehova matswalong a bona, a ba lopolla ditsielehong tsa bona.",
			"29": "<sup>29</sup> A kgutsisa sefefo, a se fetola moya o mosesane, maqhubu a itholela;",
			"30": "<sup>30</sup> ba thaba ha maqhubu a itholetse, a ba isa moo ba neng ba rata ho ya teng.",
			"31": "<sup>31</sup> A ba ke ba lebohe Jehova ka mohau wa hae le ka mehlolo ya hae ho bana ba batho!",
			"32": "<sup>32</sup> A ba ke ba mo phahamise phuthehong ya setjhaba, mme ba mo roke mokgatlong wa ba baholo.",
			"33": "<sup>33</sup> O ne a fetole dinoka lefeella, le didiba tsa metsi naha e tshehla.",
			"34": "<sup>34</sup> Lehwatata le behang a le fetola mobu wa letswai, ka baka la bolotsana ba baahi ba lona.",
			"35": "<sup>35</sup> A fetola lefeella naha ya metsi, le naha e tshehla didiba tsa metsi;",
			"36": "<sup>36</sup> teng a ahisa ba lapileng, teng ba thea metse ho aha ho yona.",
			"37": "<sup>37</sup> Ba itjalla dithite, ba hloma merara, mme ba eja ditholwana tse behwang ke yona.",
			"38": "<sup>38</sup> A ba hlohonolofatsa, a ba ngatafatsa haholo, ha a ka a fokotsa bongata jwa makgomo a bona.",
			"39": "<sup>39</sup> Yaba ba fokodiswa, ba imelwa ke botubo le dikotsi le maswabi.",
			"40": "<sup>40</sup> A tshollela nyediso ho marena, a a sollisa lefeelleng le sa nang tsela;",
			"41": "<sup>41</sup> a tlosa ba lesitsi bomadimabeng ba bona, a ba tsosetsa bana ba bangata ba ka ka mehlape ya dinku.",
			"42": "<sup>42</sup> Ba lokileng ba bona hoo, mme ba thaba; empa ba bolotsana kaofela ba thibana melomo.",
			"43": "<sup>43</sup> Motho ya hlalefileng o kae? A ke a lemohe ditaba tseo, a ele mehauhelo ya Jehova hloko."
		},
		"108": {
			"1": "<sup>1</sup> Oho Modimo, pelo ya ka e tiile. Ke tla bina dipina, e, ke tla bina dithoko, le yona kganya ya ka e tla o roka.",
			"2": "<sup>2</sup> Phaphamang, lona, pesalterine ya ka le harepa ya ka! Ke tla tsoha le mafube!",
			"3": "<sup>3</sup> Ke tla o rorisa, Jehova, hara merabe, ke o binele hara ditjhaba.",
			"4": "<sup>4</sup> Hobane mohau wa hao o phahame hodimo ho mahodimo, mme nnete ya hao e fihla marung.",
			"5": "<sup>5</sup> Modimo, o ke o iphahamise hodimo ho mahodimo, kganya ya hao e kganyetse lefatshe lohle.",
			"6": "<sup>6</sup> Pholosa ka letsoho la hao le letona, o re utlwe, baratuwa ba hao ba tle ba bolokehe.",
			"7": "<sup>7</sup> Modimo o buile sehalalelong sa wona; ke tla ithabisa ka hona; o itse: Ke tla arola Sikeme, ke lekanye sekgutlo sa Sukkothe.",
			"8": "<sup>8</sup> Gileade ke wa ka; Manasse ke wa ka, Efraime ke tshireletso ya hlooho ya ka; Juda ke eo ke mmeileng ho laela melao ya ka;",
			"9": "<sup>9</sup> Moabe ke morifi oo ke hlapelang ho wona; ke tla akgela seeta sa ka hodima Edomo; ke tshele ditlatse tsa thabo ka Filestia.",
			"10": "<sup>10</sup> Ke mang ya tla nkisa motseng o matla? Ke mang ya tla ntsamaisa ho fihlela Edomo?",
			"11": "<sup>11</sup> Na hase wena, Modimo, o neng o re lahlile; wena, Modimo, o neng o sa hlole o tsamaya le makgotla a rona?",
			"12": "<sup>12</sup> O re thuse, re tle re hlole dira tsa rona, hobane thuso ya motho ke lefeela.",
			"13": "<sup>13</sup> Ka Modimo re tla hlola, ke wona o tlang ho hatakela dira tsa rona ka maoto."
		},
		"109": {
			"1": "<sup>1</sup> Oho Modimo oo ke o rorisang, o se ke wa ikgutsetsa!",
			"2": "<sup>2</sup> Hobane molomo wa e mobe le molomo wa mothetsi e nkahlametse ho ntwantsha;",
			"3": "<sup>3</sup> ba bua le nna ka leleme le leshano, ba nteela hare ka mantswe a hloyo, ba ntwantshetsa lefeela!",
			"4": "<sup>4</sup> Bakeng sa lerato la ka ba ipeile dira ho nna; empa nna, ha ke phetse ho rapela.",
			"5": "<sup>5</sup> Ba ntefela botle ka bobe, le lerato ka hloyo.",
			"6": "<sup>6</sup> O neele motho ya jwalo matleng a e mobe, mme moqosi a eme lehlakoreng la hae le letona.",
			"7": "<sup>7</sup> A tlohe kahlolong a tswilwe, thapelo ya hae a e ballwe sebe!",
			"8": "<sup>8</sup> Matsatsi a hae e be a se makae, e mong a ikgapele kabelo ya hae!",
			"9": "<sup>9</sup> Bana ba hae e ke e be dikgutsana, mosadi wa hae e be mohlolohadi.",
			"10": "<sup>10</sup> Bana ba hae e ke e be melele e kopang, ba sikile hole le ntlo ya bona e senyehileng.",
			"11": "<sup>11</sup> Eo a namileng ho yena a a ke a je tseo a nang le tsona kaofela, basele ba ke ba lobele tseo a di ruileng ka ho sebetsa ha hae.",
			"12": "<sup>12</sup> A ho se be motho ya mo etsetsang mohau, ho se be ya utlwelang dikgutsana tsa hae bohloko!",
			"13": "<sup>13</sup> Ditloholo tsa hae di ke di timetswe, lebitso la hae le timele molokong o hlahlamang.",
			"14": "<sup>14</sup> Makgopo a bontatae a ke a boele a fihle kelellong pela Jehova, sebe sa mmae se se ke sa hlakolwa;",
			"15": "<sup>15</sup> di mpe di ke di be pela Jehova kamehla, a fedise ho hopola ha bona lefatsheng!",
			"16": "<sup>16</sup> Hobane ha a ka a hopola ho etsa ka mohau; empa o hlorisitse motho ya madimabe, le ya lesitsi, le mohlomohi, a tle a tlose bophelo ba bona.",
			"17": "<sup>17</sup> O ratile thohako; a e ke e mo wele hodimo! Ha a ka a thabela ho hlohonolofatsa, lehlohonolo a le ke le be hole le yena!",
			"18": "<sup>18</sup> O ne a ipopa ka thohako jwaloka hola ke kobo, ya monyella ka ho yena jwaloka metsi, le jwaloka ole masapong a hae.",
			"19": "<sup>19</sup> E ke e be ho yena jwaloka kobo eo a ikgatumetsang ka yona, le jwaloka senyepa seo a itlamang ka sona kamehla!",
			"20": "<sup>20</sup> E be moputso oo ka wona Jehova a putsang sera sa ka le ba bolelang bobe hodima ka.",
			"21": "<sup>21</sup> Empa wena, Jehova, Morena, o nthuse ka baka la lebitso la hao, hobane lereko la hao le molemo;",
			"22": "<sup>22</sup> o mpoloke, hobane ke ya madimabe le ya lesitsi, mme pelo ya ka e hlabehile kahare ho nna.",
			"23": "<sup>23</sup> Ke ikela jwaloka moriti o otlolohang, ke akgelwa hohle ke moya jwaloka tsie.",
			"24": "<sup>24</sup> Mangole a ka a tetema ke ho itima dijo, bohakolo bo monyehile mmeleng wa ka o otileng.",
			"25": "<sup>25</sup> Ke neetswe ditshomo tsa bona, ha ba ntadima ba sisinya dihlooho tsa bona.",
			"26": "<sup>26</sup> O nthuse, Jehova, Modimo wa ka! O mpoloke ka mohau wa hao,",
			"27": "<sup>27</sup> ba tle ba tsebe hobane ke letsoho la hao, ke wena, Jehova, ya entseng hoo!",
			"28": "<sup>28</sup> Bona, ba tla rohaka, empa wena, o tla hlohonolofatsa; ha ba tsoha, ba tla tsieleha, mohlanka wa hao a ithabele.",
			"29": "<sup>29</sup> Bahanyetsi ba ka ba tla apeswa ka dihlong, mme kgoboho ya bona e ba kgathumetse jwaloka kobo.",
			"30": "<sup>30</sup> Ke tla rorisa Jehova ka molomo wa ka le ka lentswe le phahameng; ke tla mo roka hara bongata,",
			"31": "<sup>31</sup> hobane o eme lehlakoreng le letona la ya lesitsi, o mo lopolla ho ba mo tswileng."
		},
		"110": {
			"1": "<sup>1</sup> Jehova o itse ho Morena wa ka: Dula letsohong la ka le letona, ke tle ke be ke bee bao e leng dira ho wena bonamelo ba maoto a hao.",
			"2": "<sup>2</sup> Jehova o ya otlolla Sione molamu wa matla a hao: hloma mmuso wa hao hara dira tsa hao.",
			"3": "<sup>3</sup> Setjhaba sa hao e tla ba se mafolofolo ka letsatsi la ho futuha ha hao; ka bokgabane bo kgethehileng, ba batjha ba hao ba ya tswa pela hao jwaloka phoka e tswang popelong ya mafube.",
			"4": "<sup>4</sup> Jehova o hlapantse, a ke ke a kweneha; o itse: O moprista ka ho sa yeng kae, ka mokgwa wa Melkisedeke.",
			"5": "<sup>5</sup> Morena, ya leng letsohong la hao le letona, o thumakanya marena ka letsatsi la kgalefo ya hae.",
			"6": "<sup>6</sup> O tla ahlola hara ditjhaba; hohle ho tla tlala ditopo, o tla thumakanya dihlooho dinaheng tse ngata.",
			"7": "<sup>7</sup> Ha a ntse a eya, o tla nwa molatswaneng, a ntoo lelatsa hlooho."
		},
		"111": {
			"1": "<sup>1</sup> Bokang Jehova! Ke rorisa Jehova ka pelo ya ka yohle, mokgatlong wa ba lokileng le phuthehong.",
			"2": "<sup>2</sup> Mesebetsi ya Jehova e meholo, e batlisiswa ke bohle ba kgahlwang ke yona.",
			"3": "<sup>3</sup> Seo a se etsang ke bokgabane le kganya, ho loka ha hae ho hlola ka ho sa feleng.",
			"4": "<sup>4</sup> O etseditse mehlolo ya hae kgopotso.",
			"5": "<sup>5</sup> Jehova o mohau, o lereko. O nea ba mo tshabang dijo; o hopola selekane sa hae kamehla le mehla.",
			"6": "<sup>6</sup> O bonahaditse matla a diketso tsa hae ho setjhaba sa hae ka ho se nea lefa la ditjhaba.",
			"7": "<sup>7</sup> Mesebetsi ya diatla tsa hae ke nnete le ho loka;",
			"8": "<sup>8</sup> ditaelo tsa hae kaofela ke tsa sebele, tse tiileng ka ho sa yeng kae le ka ho sa feleng; di theilwe nneteng le ho lokeng.",
			"9": "<sup>9</sup> O rometse setjhaba sa hae poloko, o laetse selekane sa hae, e be se sa feleng. Lebitso la hae le a halalela, mme le a tshabeha.",
			"10": "<sup>10</sup> Qalo ya bohlale ke ho tshaba Jehova; bohle ba ineelang hoo ba na le kutlwisiso e lokileng. Kganya ya hae e hlola ka ho sa feleng."
		},
		"112": {
			"1": "<sup>1</sup> Bokang Jehova! Ho lehlohonolo motho ya tshabang Jehova, ya ithabelang ditaelong tsa hae haholo.",
			"2": "<sup>2</sup> Lesika la hae le tla ba matla lefatsheng, mme ditloholo tsa ya lokileng di tla hlohonolofala.",
			"3": "<sup>3</sup> Menono e ka tlung ya hae le maruo; ho loka ha hae ho hlola ka ho sa feleng.",
			"4": "<sup>4</sup> Lefifing, lesedi le tjhabela ya lokileng; o mohau, o lereko, o lokile.",
			"5": "<sup>5</sup> Ho lehlohonolo ya fanang, ya adimanang; nyewe ya hae e tla emelwa kahlolong.",
			"6": "<sup>6</sup> Hobane a ke ke a sisinngwa le ka mohla o le mong, ya lokileng o tla hopolwa ka ho sa yeng kae.",
			"7": "<sup>7</sup> A ke ke a tshoha ke pehi e mpe, pelo ya hae e tiile, e itshepisa ka Jehova.",
			"8": "<sup>8</sup> Pelo ya hae e tiile hantle, ha a tshohe letho, a mahlo a hae.",
			"9": "<sup>9</sup> O abela, o fa bahloki; ho loka ha hae ho hlola ka ho sa feleng; lenaka la hae le ema ka kganya.",
			"10": "<sup>10</sup> E mobe o tla bona hoo, a hlokofale ke hona; o tla tsikitlanya meno, a omelle. Ditakatso tsa ba babe di tla etswa lefeela."
		},
		"113": {
			"1": "<sup>1</sup> Bokang Jehova! Rorisang, lona bahlanka ba Jehova, rorisang lebitso la Jehova!",
			"2": "<sup>2</sup> Ho bokwe lebitso la Jehova jwale le ka ho sa yeng kae!",
			"3": "<sup>3</sup> Lebitso la Jehova a le ke le roriswe, ho nka botjhabela ho isa bophirimela.",
			"4": "<sup>4</sup> Jehova o phahamile kahodimo ho ditjhaba kaofela, le kganya ya hae e kahodimo ho mahodimo.",
			"5": "<sup>5</sup> Ke mang ya tshwanang le Jehova, Modimo wa rona? O ahile nqalong tse hodimodimo;",
			"6": "<sup>6</sup> o inamela ho nyarela mahodimong le lefatsheng.",
			"7": "<sup>7</sup> O tsosa ya madimabe leroleng, o ntsha ya lesitsi thotobolong;",
			"8": "<sup>8</sup> a tle a ba dudise le mahosana, e, le mahosana a setjhaba sa hae.",
			"9": "<sup>9</sup> Mosadi ya nyopileng o etsa hore a be le ntlo, o mo nea le bana bao a thabang ka bona. Bokang Jehova!"
		},
		"114": {
			"1": "<sup>1</sup> Enereha Iseraele a etswa Egepeta, le ntlo ya Jakobo ha e tloha setjhabeng sa puo esele,",
			"2": "<sup>2</sup> Juda a fetoha sehalalelo sa Jehova, Iseraele ya eba mmuso wa hae.",
			"3": "<sup>3</sup> Lewatle eitse ha le mmona, la baleha, Jordane a kgutlela morao,",
			"4": "<sup>4</sup> dithaba tsa tlola jwaloka dipheleu, le dithabana jwaloka dikonyana.",
			"5": "<sup>5</sup> O ne o na le eng, wena lewatle, ha o tla baleha, le wena Jordane, ha o tla kgutlela morao?",
			"6": "<sup>6</sup> le lona, dithaba, ha le tla tlola jwaloka dipheleu, le lona dithabana, jwaloka dikonyana?",
			"7": "<sup>7</sup> Wena lefatshe, o ke o thothomele pela sefahleho sa Morena, pela sefahleho sa Modimo wa Jakobo,",
			"8": "<sup>8</sup> o fetolang lefika matsha a metsi, le lehakwe le thata mohlwedi o tsaratsehang!"
		},
		"115": {
			"1": "<sup>1</sup> Kganya ya hao, Jehova, se e nee rona; se e nee rona, o mpe o e nee lebitso la hao, ka baka la mohau wa hao le la nnete ya hao!",
			"2": "<sup>2</sup> Ke kang ha ditjhaba di tla re: Na jwale Modimo wa bona o kae?",
			"3": "<sup>3</sup> Athe Modimo wa rona o mahodimong; o etsa tsohle tseo o di ratang.",
			"4": "<sup>4</sup> Ditshwantsho tsa bona ke silefera le kgauta, mosebetsi wa matsoho a batho.",
			"5": "<sup>5</sup> Di na le melomo, mme ha di bue; di na le mahlo, mme ha di bone;",
			"6": "<sup>6</sup> di na le ditsebe, mme ha di utlwe; di na le dinko, mme ha di fofonele;",
			"7": "<sup>7</sup> di sitwa ho tshwara ka diatla tsa tsona; ka maoto a tsona ha di tsamaye, ha ho lentswe le tswang mmetsong wa tsona.",
			"8": "<sup>8</sup> Kamoo di leng kateng, ba di etsang ba tla ba jwalo, le bohle ba beang tshepo ya bona ho tsona.",
			"9": "<sup>9</sup> Iseraele, o itshepele Jehova: ke yena thuso ya bona le thebe ya bona.",
			"10": "<sup>10</sup> Ntlo ya Aarone, o itshepele Jehova: Ke yena thuso ya bona le thebe ya bona.",
			"11": "<sup>11</sup> Lona ba tshabang Jehova, itshepeleng Jehova: ke yena thuso ya bona le thebe ya bona.",
			"12": "<sup>12</sup> Jehova o re hopotse; o tla re hlohonolofatsa; o tla hlohonolofatsa ntlo ya Iseraele; o tla hlohonolofatsa ntlo ya Aarone;",
			"13": "<sup>13</sup> o tla hlohonolofatsa ba tshabang Jehova, ba banyenyane le ba baholo.",
			"14": "<sup>14</sup> Jehova o tla le atisa, lona le bana ba lona.",
			"15": "<sup>15</sup> Le bahlohonolofatswa ba Jehova, ya entseng mahodimo le lefatshe.",
			"16": "<sup>16</sup> Haele mahodimo, ke mahodimo a Jehova, mme lefatshe o le neile bana ba batho.",
			"17": "<sup>17</sup> Hase bafu ba ka rokang Jehova, leha e le ba theohelang nqalong e kgutsitseng;",
			"18": "<sup>18</sup> empa rona, re tla boka Jehova, jwale le ho isa ho bo sa feleng! Bokang Jehova!"
		},
		"116": {
			"1": "<sup>1</sup> Ke rata Jehova, hobane o utlwile lentswe la ka, le merapelo ya ka;",
			"2": "<sup>2</sup> hobane o ntshekehetse tsebe; ke tla mo rapela ke hona ka matsatsi wohle a ho phela ha ka.",
			"3": "<sup>3</sup> Ditlamo tsa lefu di na be di nthatetse, ke na be ke tshwerwe ke matswalo a nqalo ya bafu, ka fumana matswalo le hlokofalo.",
			"4": "<sup>4</sup> Empa ka rapela lebitso la Jehova, ka re: Oho Jehova, o boloke moya wa ka!",
			"5": "<sup>5</sup> Jehova o lereko, o lokile, Modimo wa rona o tletse mohau.",
			"6": "<sup>6</sup> Jehova o boloka ba bonolo; ke ne ke hlomohile, mme a tlisa thuso ho nna.",
			"7": "<sup>7</sup> Moya wa ka, o boele phomolong ya hao, hobane Jehova o o entse hantle.",
			"8": "<sup>8</sup> Efela o ntshitse moya wa ka lefung, le mahlo a ka dillong, le maoto a ka kgothometsehong.",
			"9": "<sup>9</sup> Ke tla nne ke tsamaye pela sefahleho sa Jehova, lefatsheng la ba phelang.",
			"10": "<sup>10</sup> Ke dumetse, ke boletse ke hona. Ka na ka hlokofala ka mokgwa o fetisang!",
			"11": "<sup>11</sup> Ka ba ka re matswalong a ka: Batho bohle ke bathetsi.",
			"12": "<sup>12</sup> Ke tla busetsang ho Jehova? Melemo yohle ya hae e ho nna.",
			"13": "<sup>13</sup> Ke tla emisa senwelo sa topollo, ke rapele lebitso la Jehova;",
			"14": "<sup>14</sup> ke tla phetha dikano tsa ka ho Jehova, pontsheng ya setjhaba sa hae kaofela.",
			"15": "<sup>15</sup> Ho leng thata mahlong a Jehova, ke lefu la bakgethehi ba hae.",
			"16": "<sup>16</sup> Oho Jehova, ke mohlanka wa hao; ke mohlanka wa hao ka sebele, mora wa lekgabunyane la hao. O lokolotse ditlamo tsa ka.",
			"17": "<sup>17</sup> Ke tla o hlahisetsa sehlabelo sa teboho, ke rapele lebitso la Jehova.",
			"18": "<sup>18</sup> Ke tla phetha dikano tsa ka ho Jehova, pontsheng ya setjhaba sa hae kaofela,",
			"19": "<sup>19</sup> mabaleng a ntlo ya Jehova, kahare ho wena, Jerusalema! Bokang Jehova!"
		},
		"117": {
			"1": "<sup>1</sup> Rokang Jehova, lona, ditjhaba tsohle! Mo roriseng, lona, merabe kaofela!",
			"2": "<sup>2</sup> Hobane mohau wa hae o matla haholo bakeng sa rona, mme nnete ya Jehova e hlola ka ho sa feleng! Bokang Jehova!"
		},
		"118": {
			"1": "<sup>1</sup> Rokang Jehova, hobane o molemo, etswe mohau wa hae o hlola ka ho sa feleng.",
			"2": "<sup>2</sup> Iseraele a ke a re: Efela mohau wa hae o hlola ka ho sa feleng!",
			"3": "<sup>3</sup> Ntlo ya Aarone e ke e re: Efela mohau wa hae o hlola ka ho sa feleng!",
			"4": "<sup>4</sup> Ba tshabang Jehova ba ke ba re: Efela mohau wa hae o hlola ka ho sa feleng!",
			"5": "<sup>5</sup> Ha ke ne ke le matswalong, ka rapela Jehova, mme Jehova a nkutlwa, a nketsetsa sebaka.",
			"6": "<sup>6</sup> Jehova o nkemetse; ha ke tshabe letho, motho a ka nketsang?",
			"7": "<sup>7</sup> Jehova o a nkemela, ke e mong wa ba nthusang, mme ba ntlhoyang ba tla thabisa mahlo a ka.",
			"8": "<sup>8</sup> Ho balehela ho Jehova ke molemo o fetisang wa ho itshepela batho;",
			"9": "<sup>9</sup> ho balehela ho Jehova ke molemo o fetisang wa ho itshepela marena.",
			"10": "<sup>10</sup> Ditjhaba kaofela leha di ka mpokanela, ruri, ka lebitso la Jehova, ke tla di qhalanya!",
			"11": "<sup>11</sup> Leha di ka mpokanela, ruri, ka lebitso la Jehova, ke tla di qhalanya!",
			"12": "<sup>12</sup> Leha di ka mpokanela jwaloka dinotshi, di tla tingwa jwaloka mollo wa meutlwa. Ruri, ka lebitso la Jehova, ke tla di qhalanya.",
			"13": "<sup>13</sup> O ratile ho nthapalatsa ka ho ntshusumetsa, empa Jehova e bile thuso ya ka.",
			"14": "<sup>14</sup> Jehova ke matla a ka le pina ya ka; ebile ke yena poloko ya ka.",
			"15": "<sup>15</sup> Mehoo ya dipina tsa hlolo le tsa topollo di duma ditenteng tsa ba lokileng, ba re: Letsoho le letona la Jehova le bonahaditse matla a lona;",
			"16": "<sup>16</sup> letsoho le letona la Jehova le phahamile, letsoho le letona la Jehova le bonahaditse matla a lona.",
			"17": "<sup>17</sup> Nke ke ka shwa, empa ke tla phela, ke bolele diketso tsa Jehova.",
			"18": "<sup>18</sup> Jehova o ne a nkotle hathata; empa ha a ka a nneela lefu.",
			"19": "<sup>19</sup> Mpuleleng menyako ya ho loka; ke tla kena ka yona, ke roke Jehova.",
			"20": "<sup>20</sup> Ke wona monyako wa Jehova; ba lokileng ba tla kena ka wona.",
			"21": "<sup>21</sup> Ke a o leboha, hobane o nkutlwile, e bile ke wena poloko ya ka.",
			"22": "<sup>22</sup> Lejwe le lahlilweng ke bahahi, le fetohile lejwe la ntlha, la motheo.",
			"23": "<sup>23</sup> Hoo ho entswe ke Jehova; ke mehlolo mahlong a rona.",
			"24": "<sup>24</sup> Ke lona leo letsatsi le entsweng ke Jehova; a re thabeng, re be re nyakalle ka lona.",
			"25": "<sup>25</sup> Oho Jehova, ke a o rapela, o boloke! Oho Jehova, ke a o rapela, o hlohonolofatse.",
			"26": "<sup>26</sup> Ho hlohonolofale ya tlang ka lebitso la Jehova! Re a le hlohonolofatsa, rona ba ntlo ya Jehova.",
			"27": "<sup>27</sup> Jehova ke Modimo, mme ke yena ya re bonesang. Tshwarang kgomo ya sehlabelo ka marapo, le e tlise manakeng a aletare!",
			"28": "<sup>28</sup> O Modimo wa ka, ke o roka ke hona; o Modimo wa ka, ke a o rorisa.",
			"29": "<sup>29</sup> Rokang Jehova, hobane o molemo, etswe mohau wa hae o hlola ka ho sa feleng."
		},
		"119": {
			"1": "<sup>1</sup> ALEF. Ho lehlohonolo bao metsamao ya bona e tshepehang, ba yang ka molao wa Jehova!",
			"2": "<sup>2</sup> Ho lehlohonolo ba bolokang dikeletso tsa hae, ba mmatlang ka pelo yohle ya bona,",
			"3": "<sup>3</sup> ba sa etseng bokgopo, ba mpang ba tsamaya ditseleng tsa hae!",
			"4": "<sup>4</sup> O re laetse ditemoso tsa hao hore re nne re di boloke haholoholo!",
			"5": "<sup>5</sup> Oho! metsamao ya ka a e ke e tiiswe, ke tle ke boloke dikomelo tsa hao,",
			"6": "<sup>6</sup> ke moo nke keng ka swaba ha ke nahana ditaelo tsa hao tsohle.",
			"7": "<sup>7</sup> Ke tla o roka ka pelo e lokileng, ha ke ntse ke ithuta dikahlolo tsa ho loka ha hao.",
			"8": "<sup>8</sup> Ke rata ho boloka dikomelo tsa hao: o se ke wa ntlohella ruri!",
			"9": "<sup>9</sup> BETH. Mohlankana o tla hlwekisa metsamao ya hae jwang? Ke ha a e ela hloko ka ho e bapisa le lentswe la hao.",
			"10": "<sup>10</sup> Ke o batla ka pelo ya ka yohle; o etse hore ke se ke ka kgeloha ditaelo tsa hao.",
			"11": "<sup>11</sup> Ke boloka lentswe la hao ka pelong ya ka, hore ke se ke ka o sitelwa.",
			"12": "<sup>12</sup> O bokwe, Jehova! Nthute dikomelo tsa hao!",
			"13": "<sup>13</sup> Melomo ya ka e ntse e pheta dikahlolo tsohle tse tswileng molomong wa hao.",
			"14": "<sup>14</sup> Ke ithabela tseleng ya dikeletso tsa hao, jwaloka hoja eka ke ruile maruo kaofela.",
			"15": "<sup>15</sup> Ke rata ho nahana ditemoso tsa hao, le ho bea ditsela tsa hao pela mahlo a ka.",
			"16": "<sup>16</sup> Ke ithabisa ka dikomelo tsa hao, ha ke lebale lentswe la hao.",
			"17": "<sup>17</sup> GIMEL. O etse mohlanka wa hao hantle, ke tle ke phele, ke boloke lentswe la hao.",
			"18": "<sup>18</sup> O tutubolle mahlo a ka, ke tle ke bohisise mehlolo e patilweng molaong wa hao.",
			"19": "<sup>19</sup> Ke osele lefatsheng, o se ke wa mpatela ditaelo tsa hao.",
			"20": "<sup>20</sup> Moya wa ka o robehile ke ho hlolohelwa ditaelo tsa hao kamehla.",
			"21": "<sup>21</sup> O laya baikakasi, e leng batho ba rohakilweng, ba fapohang ditaelo tsa hao.",
			"22": "<sup>22</sup> O ke o tlose sekgobo le nyediso ho nna, kahobane ke boloka dikeletso tsa hao!",
			"23": "<sup>23</sup> Esita le marena a dutse ho rera morero wa ho ntwantsha; mohlanka wa hao o nahana dikomelo tsa hao.",
			"24": "<sup>24</sup> Dikeletso tsa hao le tsona ke menyaka ya ka le baeletsi ba ka.",
			"25": "<sup>25</sup> DALETH. Moya wa ka o maname leroleng; ako mphedise ka lentswe la hao!",
			"26": "<sup>26</sup> Ke o tsebisitse ditsela tsa ka, mme o nkutlwile; o nthute dikomelo tsa hao!",
			"27": "<sup>27</sup> O ntshenolele tsela ya ditemoso tsa hao, mme ke tla nahanisisa mehlolo ya hao!",
			"28": "<sup>28</sup> Moya wa ka o lliswa ke ho hlomoha; o ntsose ka lentswe la hao!",
			"29": "<sup>29</sup> O ntshesefise tsela ya leshano, o mphe ho tseba molao wa hao!",
			"30": "<sup>30</sup> Ke ikgethetse tsela ya nnete, ke pheheletse ho bea molao wa hao pela mahlo a ka.",
			"31": "<sup>31</sup> Ke kgomaretse dikeletso tsa hao: Jehova, etsa hore ke se ke ka hlabiswa dihlong!",
			"32": "<sup>32</sup> Ke tla matha tseleng ya ditaelo tsa hao, ha o se o habolotse pelo ya ka.",
			"33": "<sup>33</sup> HE. Jehova, o nthute tsela ya dikomelo tsa hao, ke tle ke tsamaye ka yona ho isa qetellong!",
			"34": "<sup>34</sup> Mphe kutlwisiso, ke tle ke boloke molao wa hao, ke etse ka wona ka pelo ya ka yohle.",
			"35": "<sup>35</sup> O ntsamaise ka tsela ya ditaelo tsa hao, hobane ke ithabisetsa tsona.",
			"36": "<sup>36</sup> Nthute ho sekehela dikeletso tsa hao pelo, e seng leratong la ho rua.",
			"37": "<sup>37</sup> O furallise mahlo a ka tadimong ya lefeela, o ntlhabollele ditseleng tsa hao.",
			"38": "<sup>38</sup> O tiiseletse mohlanka wa hao pallo ya hao e etseditsweng ba o tshabang.",
			"39": "<sup>39</sup> Suthisetsa sekgobo seo ke se tshabang hole le nna, hobane dikahlolo tsa hao di tletse molemo.",
			"40": "<sup>40</sup> Bona, ke hlolohetswe ditemoso tsa hao; o mphedise ka ho loka ha hao!",
			"41": "<sup>41</sup> VAU. Mehauhelo ya hao e ke e finyelle ho nna, Jehova, le poloko ya hao, ka pallo ya hao!",
			"42": "<sup>42</sup> Ke tle ke tsebe ho fetola ya nkgobang, hobane ke itshepetse lentswe la hao.",
			"43": "<sup>43</sup> O se ke wa tlosa puo ya nnete molomong wa ka le ka mohla o le mong, hobane ke lebeletse dikahlolo tsa hao.",
			"44": "<sup>44</sup> Ke tla boloka molao wa hao kamehla, le ka ho sa yeng kae, le ka ho sa feleng;",
			"45": "<sup>45</sup> ke tla tsamaya tseleng e ahlameng, hobane ke batla ditemoso tsa hao.",
			"46": "<sup>46</sup> Ke tla bolela dikeletso tsa hao pela marena, mme nke ke ka ba le dihlong.",
			"47": "<sup>47</sup> Ke tla ithabisa ka ditaelo tsa hao, tseo ke di ratang;",
			"48": "<sup>48</sup> ke tla emisetsa ditaelo tsa hao matsoho a ka, hobane ke a di rata, ke nahane dikomelo tsa hao.",
			"49": "<sup>49</sup> ZAIN. O elellwe pallo ya hao ho mohlanka wa hao, eo ke tshepisitsweng ka yona!",
			"50": "<sup>50</sup> Tshediso ya ka bomadimabeng ba ka, ke hobane se boletsweng ke wena se mphedisitse.",
			"51": "<sup>51</sup> Baikakasi ba tsheha ka nna haholoholo, empa ha ke kgelohe molao wa hao.",
			"52": "<sup>52</sup> Jehova, ke elellwa dikahlolo tsa hao tsa kgale, ke a itshedisa.",
			"53": "<sup>53</sup> Pelo ya ka e tshwarwa ke ho phophoma, ha ke bona ba babe ba tlohela molao wa hao.",
			"54": "<sup>54</sup> Dikomelo tsa hao di hlahisa dipina tsa ka ka tlung ya boeti ba ka.",
			"55": "<sup>55</sup> Ka bosiu, ke hopola lebitso la hao, Jehova, ke boloka molao wa hao.",
			"56": "<sup>56</sup> Se ntokelang, ke hore ke boloke ditemoso tsa hao.",
			"57": "<sup>57</sup> KHETH. Jehova ke kabelo ya ka; ke re ke tla boloka mantswe a hao.",
			"58": "<sup>58</sup> Ke batlile sefahleho sa hao ka pelo yohle ya ka; o nkgauhele ka pallo ya hao.",
			"59": "<sup>59</sup> Ke nahana metsamao ya ka, ke lebisetsa maoto a ka dikeletsong tsa hao.",
			"60": "<sup>60</sup> Ke a phakisa, ha ke diehe ho boloka ditaelo tsa hao.",
			"61": "<sup>61</sup> Meqetjhe ya ba babe e nteetse hare; empa ha ke lebale molao wa hao.",
			"62": "<sup>62</sup> Ke tsoha bosiu bo boholo ho o rorisa, bakeng sa dikahlolo tsa ho loka ha hao.",
			"63": "<sup>63</sup> Ke tlwaelane le bohle ba o tshabang, le ba bolokang ditemoso tsa hao.",
			"64": "<sup>64</sup> Jehova, lefatshe le tletse mohau wa hao; o nthute dikomelo tsa hao!",
			"65": "<sup>65</sup> TETH. Jehova, o etsetsa mohlanka wa hao molemo kamoo o mmaletseng kateng.",
			"66": "<sup>66</sup> O nthute kutlwisiso e ntle le tsebo, hobane ke dumetse ditaelo tsa hao.",
			"67": "<sup>67</sup> Ha ke ne ke eso ho kokobetswe, ka na ka kgeloha; empa jwale, ke ela lentswe la hao hloko.",
			"68": "<sup>68</sup> O molemo, o a fana; o nthute dikomelo tsa hao.",
			"69": "<sup>69</sup> Baikakasi ba nketselletsa ka leshano; empa nna, ke boloka ditemoso tsa hao ka pelo ya ka yohle.",
			"70": "<sup>70</sup> Pelo tsa bona di nonne mafura; nna, ke ithabisa ka molao wa hao.",
			"71": "<sup>71</sup> Ho molemo ho nna ha ke bile ka kokobetswa, ke tle ke ithute ho mamela dikomelo tsa hao.",
			"72": "<sup>72</sup> Molao o tswileng molomong wa hao ho nna o fetisa dikete tsa ditjhelete tsa kgauta le silefera.",
			"73": "<sup>73</sup> JOD. Diatla tsa hao di nkentse, ka bopjwa ke tsona; o mphe kutlwisiso, ke tle ke ithute ditaelo tsa hao.",
			"74": "<sup>74</sup> Ba o tshabang, ha ba mpona, ba thaba, hobane ke tshepile pallo ya hao.",
			"75": "<sup>75</sup> Jehova, ke a tseba hore dikahlolo tsa hao di lokile, le hore o ntse o tshepeha, leha o nkokobeditse.",
			"76": "<sup>76</sup> Mohau wa hao a o be tshediso ya ka, kamoo o baletseng mohlanka wa hao kateng!",
			"77": "<sup>77</sup> Mehauhelo ya hao a e ke e ntlele, ke tle ke phele! hobane molao wa hao o a nthabisa.",
			"78": "<sup>78</sup> Baikakasi a ba ke ba hlajwe ke dihlong, hobane ba ntuba feela! Haele nna, ke ntse ke nahana ditemoso tsa hao.",
			"79": "<sup>79</sup> Ba o tshabang a ba ke ba kgutlele ho nna, mme ba tla tseba dikeletso tsa hao!",
			"80": "<sup>80</sup> Pelo yohle ya ka a e ke e ineele dikomelo tsa hao, hore ke se ke ka hlabiswa dihlong.",
			"81": "<sup>81</sup> KAF. Moya wa ka o labalabela poloko ya hao; ke ntse ke lebeletse pallo ya hao.",
			"82": "<sup>82</sup> Mahlo a ka a ebile ke ho lebella pallo ya hao, mme ke re: O tla ntshedisa neng?",
			"83": "<sup>83</sup> Hobane ke jwaloka lekuka le omeletseng mosing wa leifo; empa ha ke lebale dikomelo tsa hao.",
			"84": "<sup>84</sup> Na matsatsi a mohlanka wa hao a sa tla ba makae? O tla ntokisetsa neng ho bahlorisi ba ka?",
			"85": "<sup>85</sup> Baikgohomosi ba ntjhekela mamena, e leng ba sa yeng ka molao wa hao.",
			"86": "<sup>86</sup> Ditaelo tsa hao kaofela ke nnete. Ba ntlhorisa feela; o ke o nthuse!",
			"87": "<sup>87</sup> Ba batlile ho ntimetsa, ba ne ba se ba nthapaladitse fatshe; empa ha ke tlohele ditemoso tsa hao.",
			"88": "<sup>88</sup> O mphedise ka mohau wa hao, ke tle ke boloke dikeletso tsa molomo wa hao!",
			"89": "<sup>89</sup> LAMED. Jehova, lentswe la hao le hlola mahodimong ka ho sa feleng;",
			"90": "<sup>90</sup> botshepehi ba hao bo hlola ditloholong le ditloholwaneng. O theile lefatshe, mme le tiile;",
			"91": "<sup>91</sup> le kajeno, tsohle di sa ntse di eme ka melao ya hao, hobane dintho tsohle di tlasa hao.",
			"92": "<sup>92</sup> Hola molao wa hao o sa ka wa nthabisa, nka be ke fedile bomadimabeng ba ka.",
			"93": "<sup>93</sup> Nke ke ka lebala ditemoso tsa hao le ka mohla o le mong, hobane o mphedisitse ka tsona.",
			"94": "<sup>94</sup> Ke wa hao; o ntopolle! etswe ke batla ditemoso tsa hao.",
			"95": "<sup>95</sup> Ba babe ba ntaletse ho ntimetsa; ke mpa ke ela dikeletso tsa hao hloko.",
			"96": "<sup>96</sup> Ke bone bofelo ho dintho tsohle tse phethehileng, empa taelo tsa hao ha di na moo di kgutlang teng.",
			"97": "<sup>97</sup> MEM. Molao wa hao ke o rata hakakang! Ke o nahana tsatsi lohle.",
			"98": "<sup>98</sup> Ditaelo tsa hao di ntlhalefisa haholo ho fetisa dira tsa ka, hobane di na le nna kamehla.",
			"99": "<sup>99</sup> Ke na le kutlwisiso e fetisang ya ba nthutang kaofela, hobane dikeletso tsa hao ke nahano ya ka.",
			"100": "<sup>100</sup> Ke fetisa ba hodileng ka kutlwisiso, kahobane ke boloka ditemoso tsa hao.",
			"101": "<sup>101</sup> Ke faposa leoto la ka tseleng tsohle tse mpe, ke tle ke boloke lentswe la hao.",
			"102": "<sup>102</sup> Ha ke fapohe ditaelo tsa hao, kahobane ke wena ya nthutang.",
			"103": "<sup>103</sup> Lentswe la hao le monate hakakang mahalapeng a ka, le fetisa dinotshi molomong wa ka.",
			"104": "<sup>104</sup> Ke fihlela kelello ditemosong tsa hao, ke hloile ditsela tsohle tsa leshano ke hona.",
			"105": "<sup>105</sup> NUN. Lentswe la hao ke lebone la maoto a ka, ke lesedi tseleng ya ka.",
			"106": "<sup>106</sup> Ke hlapantse, mme ke tla tiisa, ke itse, ke tla ya ka dikahlolo tse lokileng tsa hao.",
			"107": "<sup>107</sup> Jehova, ke hlomohile haholo; o ke o mphedise kamoo lentswe la hao le boletseng kateng.",
			"108": "<sup>108</sup> Jehova, ako amohele nyehelo ya ho rata, eo ke o beelang yona ka molomo wa ka, o nthute melao ya hao.",
			"109": "<sup>109</sup> Bophelo ba ka bo beetswe ho timela ka matsatsi wohle; empa ha ke lebale molao wa hao.",
			"110": "<sup>110</sup> Ba babe ba ntjhekela mamena, empa ha ke kgelohe ditemoso tsa hao.",
			"111": "<sup>111</sup> Ke inketse dikeletso tsa hao, e be lefa la ka ka ho sa yeng kae, hobane di thabisa pelo ya ka.",
			"112": "<sup>112</sup> Ke sekamisitse pelo ya ka, e tle e ye ka dikomelo tsa hao kamehla, ho isa qetellong.",
			"113": "<sup>113</sup> SAMEK. Ke hloile mehopolo e dikadikang, empa ke rata molao wa hao.",
			"114": "<sup>114</sup> O setshabelo sa ka le thebe ya ka; ke lebeletse pallo ya hao.",
			"115": "<sup>115</sup> Suthelang hole le nna, lona ba bolotsana, ke tle ke boloke ditaelo tsa Modimo wa ka!",
			"116": "<sup>116</sup> O ntiise ka pallo ya hao, ke tle ke phele, o se ke wa ntshwabisa tshepong ya ka!",
			"117": "<sup>117</sup> O nkotle, ke tle ke bolokehe, dikomelo tsa hao di be pela mahlo a ka kamehla!",
			"118": "<sup>118</sup> O lahla bohle ba kgelohang dikomelo tsa hao, hobane ho thetsa ha bona ke lefeelafeela.",
			"119": "<sup>119</sup> O tlosa ba babe kaofela lefatsheng jwaloka lefilo; ke ka baka leo ke ratang dikeletso tsa hao.",
			"120": "<sup>120</sup> Mmele wa ka o tlakasela ke ho o tshaba; ke tshaba dikahlolo tsa hao.",
			"121": "<sup>121</sup> AIN. Ke ya ka molao le ka ho loka; o se ke wa nneela batubi ba ka;",
			"122": "<sup>122</sup> o emele mohlanka wa hao ho mmoloka! Baikakasi ba se ke ba ntuba!",
			"123": "<sup>123</sup> Mahlo a ka a idiballa poloko ya hao le pallo e lokileng ya hao.",
			"124": "<sup>124</sup> O etse ho mohlanka wa hao ka mohau wa hao, o nthute dikomelo tsa hao.",
			"125": "<sup>125</sup> Ke mohlanka wa hao, o mphe kutlwisiso, ke tle ke tsebe dikeletso tsa hao.",
			"126": "<sup>126</sup> E se e le nako ya hao ya ho sebetsa, Jehova, hobane ba fedisitse molao wa hao.",
			"127": "<sup>127</sup> Ka baka leo, ke rata ditaelo tsa hao ho fetisa kgauta, le kgauta e tshekehileng.",
			"128": "<sup>128</sup> Ka baka leo, ke ntse ke fihlela hoba ditemoso tsa hao di lokile nthong tsohle; mme ke hloile ditsela tsa leshano kaofela.",
			"129": "<sup>129</sup> PE. Dikeletso tsa hao di a makatsa, moya wa ka o di boloka ke hona.",
			"130": "<sup>130</sup> Tshenolo ya mantswe a hao e a edisa, e nea dithoto kutlwisiso.",
			"131": "<sup>131</sup> Ke ahlamisa molomo wa ka, ke sisa pelo; hobane ke jewa ke takatso ya ditaelo tsa hao.",
			"132": "<sup>132</sup> O retelehele ho nna, o nkutlwele bohloko ka mokgwa wa hao oo o etsang ba ratang lebitso la hao ka wona!",
			"133": "<sup>133</sup> O tiise maoto a ka lentsweng la hao, o se ke wa lesa bokgopo leha bo le bong bo mpuse!",
			"134": "<sup>134</sup> O ntopolle botubong ba batho, ke tle ke boloke ditemoso tsa hao!",
			"135": "<sup>135</sup> O edisetse sefahleho sa hao ho mohlanka wa hao, o nthute dikomelo tsa hao.",
			"136": "<sup>136</sup> Diphororo tsa metsi di keleketla mahlong a ka, hobane ha ba boloke molao wa hao!",
			"137": "<sup>137</sup> TSADE. O lokile, Jehova; dikahlolo tsa hao le tsona di lokile;",
			"138": "<sup>138</sup> o laetse dikeletso tsa hao ka ho loka le ka botshepehi bo boholo.",
			"139": "<sup>139</sup> Tjheseho ya ka e ntjele, kahobane dira tsa ka di lebetse mantswe a hao.",
			"140": "<sup>140</sup> Lentswe le hao le hlwekile ka ho fetisa, le ratwa ke mohlanka wa hao.",
			"141": "<sup>141</sup> Ke monyenyane, ke a eiswa; leha ho le jwalo, ha ke lebale ditemoso tsa hao.",
			"142": "<sup>142</sup> Ho loka ha hao ke ho loka ho sa feleng; molao wa hao ke nnete.",
			"143": "<sup>143</sup> Ke tshwerwe ke matswalo le tsieleho; leha ho le jwalo, ditaelo tsa hao ke menyaka ya ka.",
			"144": "<sup>144</sup> Ho loka ha dikeletso tsa hao ke ho sa feleng; u mphe kutlwisiso, ke tle ke phele!",
			"145": "<sup>145</sup> KOF. Ke bitsa ho wena ka pelo ya ka yohle: o nkarabe Jehova, ke tle ke boloke dikomelo tsa hao!",
			"146": "<sup>146</sup> Ke bitsa ho wena, o ke o mpholose, ke tle ke boloke dikeletso tsa hao!",
			"147": "<sup>147</sup> Ke raka mafube, ke a howa; ke ntse ke lebeletse dipallo tsa hao.",
			"148": "<sup>148</sup> Mahlo a ka a raka dinako tsa tebelo ya bosiu ho nahana lentswe la hao.",
			"149": "<sup>149</sup> Jehova, utlwa lentswe la ka ka mohau wa hao! O mphedise ka kahlolo ya hao!",
			"150": "<sup>150</sup> Ba latelang bobe ba atametse, ba ntse ba emela hole le molao wa hao;",
			"151": "<sup>151</sup> empa, wena, Jehova, o haufi; ditaelo tsa hao kaofela ke nnete.",
			"152": "<sup>152</sup> E se e le kgale ke tsebile ka dikeletso tsa hao hore o di tiisitse, di tle di be teng ka ho sa yeng kae.",
			"153": "<sup>153</sup> RESH. Tadima bomadimabe ba ka, o ntopolle! hobane ha ke lebale molao wa hao.",
			"154": "<sup>154</sup> O emele nyewe ya ka, mme o ntopolle! o mphedise ka pallo ya hao!",
			"155": "<sup>155</sup> Poloko e hole le ba babe; hobane ha ba hlokomele dikomelo tsa hao.",
			"156": "<sup>156</sup> Mehauhelo ya hao, Jehova, e meholo; o ke o mphedise ka dikahlolo tsa hao!",
			"157": "<sup>157</sup> Bahlorisi le batubi ba ka ba bangata; empa ha ke a ka ka kgeloha dikeletso tsa hao.",
			"158": "<sup>158</sup> Ke nyonyiswa ke ba sa tshepehang, hobane ha ba boloke lentswe la hao.",
			"159": "<sup>159</sup> Jehova, o elellwe hoba ke rata ditemoso tsa hao; o mphedise ka mohau wa hao!",
			"160": "<sup>160</sup> Kakaretso ya lentswe la hao ke nnete, dikahlolo kaofela tsa ho loka ha hao ke tse sa feleng.",
			"161": "<sup>161</sup> SHIN. Marena a ntlhorisa feela; empa pelo ya ka e thothometswa ke mantswe a hao feela.",
			"162": "<sup>162</sup> Ke ithabisa ka lentswe la hao, jwaloka motho ya ithabisang ka kgapo e kgolo.",
			"163": "<sup>163</sup> Ke hloile, ke nyonya leshano; empa ke rata molao wa hao.",
			"164": "<sup>164</sup> Ke o rorisa hasupa ka letsatsi, ka baka la dikahlolo tsa ho loka ha hao.",
			"165": "<sup>165</sup> Ba ratang molao wa hao ba na le kgotso e kgolo, ha ho kgopiso ho bona.",
			"166": "<sup>166</sup> Jehova, ke lebeletse poloko ya hao, ke ntse ke ya ka ditaelo tsa hao.",
			"167": "<sup>167</sup> Moya wa ka o boloka dikeletso tsa hao, ke di rata ka ho fetisisa.",
			"168": "<sup>168</sup> Ke ntse ke etsa ka ditemoso le ka dikeletso tsa hao, hobane metsamao ya ka kaofela e pela mahlo a hao.",
			"169": "<sup>169</sup> THAU. Jehova, mehoo ya ka a e ke e finyelle ho wena! O mphe kutlwisiso ka pallo ya hao.",
			"170": "<sup>170</sup> Thapelo ya ka a e ke e fihle pela hao! o mpoloke ka pallo ya hao.",
			"171": "<sup>171</sup> Melomo ya ka a e ke e tswe thoko, hobane o nthuta dikomelo tsa hao.",
			"172": "<sup>172</sup> Leleme la ka a le rorise lentswe la hao, hobane ditaelo tsa hao kaofela ke ho loka.",
			"173": "<sup>173</sup> Letsoho la hao a le ke le nthuse, hobane ke ikgethetse ditemoso tsa hao.",
			"174": "<sup>174</sup> Jehvoa, ke hlolohetswe poloko ya hao, mme molao wa hao ke dithabiso tsa ka.",
			"175": "<sup>175</sup> Moya wa ka a o ke o phele, o o rorise, mme u nthuse ka dikahlolo tsa hao!",
			"176": "<sup>176</sup> Ke ntse ke phaila jwaloka nku e lahlehileng; o ke o batle mohlanka wa hao, hobane ha ke lebale ditaelo tsa hao."
		},
		"120": {
			"1": "<sup>1</sup> Matswalong a ka ke phahamisetsa mehoo ya ka ho Jehova, mme o a nkaraba.",
			"2": "<sup>2</sup> Jehova, o lopolle moya wa ka melomong e etsang leshano, le lelemeng le thetsang.",
			"3": "<sup>3</sup> Na moputso wa hao keng, mme seo o tla se kotula keng, wena, leleme le leshano?",
			"4": "<sup>4</sup> O tla putswa ka metsu e ntjhotjho ya mohale, le ka mashala a hlenneng a sehalahala.",
			"5": "<sup>5</sup> Ke madimabe hakakang, ha ke aheletse Mesheke, leha ke dutse ditenteng tsa Kedare!",
			"6": "<sup>6</sup> Ke se ke ikaheletse halelele haholo hara ba hloyang kgotso.",
			"7": "<sup>7</sup> Ke rata kgotso feela! Empa ha ke bua, ba batla ntwa."
		},
		"121": {
			"1": "<sup>1</sup> Ke lelaletsa mahlo a ka dithabeng; thuso ya ka e tla tswa kae?",
			"2": "<sup>2</sup> Thuso ya ka e tswa ho Jehova, ya entseng mahodimo le lefatshe.",
			"3": "<sup>3</sup> A ke ke a leseletsa leoto la hao ho kgothometseha; molebedi wa hao a ke ke a otsela.",
			"4": "<sup>4</sup> Bona, ha a otsele, ha a robale, molebedi wa Iseraele.",
			"5": "<sup>5</sup> Jehova ke molebedi wa hao; Jehova ke moriti wa hao tsohong la hao le letona.",
			"6": "<sup>6</sup> O ke ke wa batwa ke letsatsi ka nyene, leha e le ke kgwedi ka bosiu.",
			"7": "<sup>7</sup> Jehova o tla o sireletsa bobeng bohle; o tla boloka moya wa hao.",
			"8": "<sup>8</sup> Leha o ka tloha, leha o ka kgutla, Jehova o tla o baballa, jwale le ho isa ho sa feleng."
		},
		"122": {
			"1": "<sup>1</sup> Ka thaba ha ba itse ho nna: A re yeng ka tlung ya Jehova!",
			"2": "<sup>2</sup> Maoto a rona a eme dikgorong tsa hao, Jerusalema.",
			"3": "<sup>3</sup> Jerusalema, o hahilwe jwaloka motse oo matlo a wona a patahaneng hammoho.",
			"4": "<sup>4</sup> Ke moo ho nyolohelang meloko, meloko ya Jehova, ka taelo e neilweng Iseraele, ho roka lebitso la Jehova.",
			"5": "<sup>5</sup> Hobane diterone di beilwe teng, e be ditulo tsa kahlolo, diterone tsa ntlo ya Davida!",
			"6": "<sup>6</sup> Rapellang kgotso ya Jerusalema! Ho atlehe ba o ratang!",
			"7": "<sup>7</sup> Kgotso a e ke e be marakong a hao, le boiketlo matlung a hao a borena.",
			"8": "<sup>8</sup> Bakeng sa banabeso le sa metswalle ya ka, ke tla re: Kgotso e be ho wena!",
			"9": "<sup>9</sup> Bakeng sa ntlo ya Jehova, Modimo wa rona, ke tla o batlela molemo."
		},
		"123": {
			"1": "<sup>1</sup> Ke phahamisetsa mahlo ho wena, ya dutseng mahodimong!",
			"2": "<sup>2</sup> Bonang, jwaloka mahlo a bahlanka ha a tadima matsoho a benghadi ba bona, le mahlo a lekgabunyane ha a tadima letsoho la mofumahadi wa lona, mahlo a rona a tadima Jehova, Modimo wa rona, jwalo, ho fihlela a ba a re utlwela bohloko!",
			"3": "<sup>3</sup> O re utlwele bohloko, Jehova, o re utlwele bohloko! Hobane re se re kgotshe sekgobo haholo;",
			"4": "<sup>4</sup> moya wa rona o se o kgotshe ditshomo tsa baikakasi le dinyediso tsa baikgohomosi."
		},
		"124": {
			"1": "<sup>1</sup> Hola e se be Jehova ya re lwanetseng,  Iseraele a ke a rialo! ",
			"2": "<sup>2</sup> hola e se be Jehova ya re hauhetseng, mohla batho ba neng ba re phahamela,",
			"3": "<sup>3</sup> ba ka be ba re hohlomeditse re ntse re utlwa, mohla bohlanya ba bona bo re tukelang;",
			"4": "<sup>4</sup> mehleng eo, metsi a ka be a re kgurumeditse, mme diphororo di ka be di fetile hodima meya ya rona.",
			"5": "<sup>5</sup> Metsi a phorosetsang a ka be a fetile hodima meya ya rona.",
			"6": "<sup>6</sup> Ho roriswe Jehova ya sa kang a re neela ho rusollwa ke meno a bona!",
			"7": "<sup>7</sup> Moya wa rona o phonyohile jwaloka nonyana lerabeng la motshwasi; leraba le ne le kgaohe, ra phonyoha.",
			"8": "<sup>8</sup> Thuso ya rona e lebitsong la Jehova, ya entseng mahodimo le lefatshe."
		},
		"125": {
			"1": "<sup>1</sup> Ba itshepetseng Jehova ba jwaloka thaba ya Sione e ke keng ya sisinyeha, e tiileng ka ho sa feleng.",
			"2": "<sup>2</sup> Dithaba di teela Jerusalema hare; Jehova o teela setjhaba sa hae hare jwalo, jwale le ka ho sa yeng kae.",
			"3": "<sup>3</sup> Hobane lere la bolotsana le ke ke la dula kabelong ya ba lokileng, esere mohlomong ba lokileng ba otlollela bokgopo matsoho a bona.",
			"4": "<sup>4</sup> Jehova, etsa molemo ho batho ba molemo le ho ba pelo tse lokileng!",
			"5": "<sup>5</sup> Haele ba kgelohang, ba yang ka ditsela tse tswedikaneng, Jehova a ke a ba timetse hammoho le ba sebetsang bokgopo! Kgotso e be ho Iseraele!"
		},
		"126": {
			"1": "<sup>1</sup> Enere Jehova ha a kgutlisa batshwaruwa ba Sione, ho rona ho bile jwaloka toro.",
			"2": "<sup>2</sup> Yaba molomo wa rona o tshela ditlatse tsa thabo, le leleme la rona dipina tsa nyakallo. Ha nna ha thwe hara ditjhaba: Jehova o ba etseditse ntho tse kgolo.",
			"3": "<sup>3</sup> E, Jehova o re etseditse ntho tse kgolo; ke sona se re thabisang.",
			"4": "<sup>4</sup> Jehova, kgutlisa batshwaruwa ba rona jwaloka melatswana naheng ya Borwa.",
			"5": "<sup>5</sup> Ba jalang ka meokgo, ba tla kotula ka mehoo ya thabo.",
			"6": "<sup>6</sup> Mojadi o tswela pele a ntse a lla, a jere dipeo tseo a di hasang; o tla kgutla ka thabo a ntse a thotha mangata a hae."
		},
		"127": {
			"1": "<sup>1</sup> Ekare haese Jehova ya hahang ntlo, ba e hahang ba sebeletsa lefeela; ekare haese Jehova ya bolokang motse, molebedi o fadimehela lefeela.",
			"2": "<sup>2</sup> Ha ho thuso leha le tsoha le mafube, leha le robala e se e le ka phirimana, leha le ntse le eja bohobe ba kgathatso; Jehova o fa eo a mo ratang, a ntse a robetse.",
			"3": "<sup>3</sup> Bonang, bara ke lefa la Jehova, mme tholwana ya popelo ya mosadi ke moputso.",
			"4": "<sup>4</sup> Bana ba botjha ba rona ba jwaloka metsu letsohong la mohale.",
			"5": "<sup>5</sup> Ho lehlohonolo motho eo kgohlopo ya hae e tletseng bona! A ke ke a swaba kgotla, mohla ho tsekwang ditaba le dira."
		},
		"128": {
			"1": "<sup>1</sup> Ho lehlohonolo motho ka mong ya tshabang Jehova, ya tsamayang ditseleng tsa hae.",
			"2": "<sup>2</sup> E, o tla ja ditholwana tsa mesebetsi ya matsoho a hao. Menono le lehlohonolo di be ho wena!",
			"3": "<sup>3</sup> Mosadi wa hao, kahare ho ntlo ya hao, o jwaloka morara o beang haholo; bara ba hao ba teela tafole ya hao hare, jwaloka mehlwaare e metjha.",
			"4": "<sup>4</sup> Bonang, ya tshabang Jehova o tla hlohonolofatswa jwalo! Jehova a ke a o romele mahlohonolo a hae a le Sione!",
			"5": "<sup>5</sup> O ke o bone lehlohonolo la Jerusalema ka matsatsi wohle a ho phela ha hao.",
			"6": "<sup>6</sup> O tla bona le bana ba bana ba hao. Kgotso e be ho Iseraele!"
		},
		"129": {
			"1": "<sup>1</sup> Esale le botjheng ba ka, ba ntubile haholo,",
			"2": "<sup>2</sup>  Israele a ke a rialo!  esale le botjheng ba ka, ba ntubile haholo; empa ha ba ka ba ntlhola.",
			"3": "<sup>3</sup> Balemi ba lemile mokokotlo wa ka, ba isitse maselatsela a bona halelele.",
			"4": "<sup>4</sup> Jehova o lokile, o kgaotse mehala ya ba babe.",
			"5": "<sup>5</sup> A ba ke ba hlabiswe dihlong, ba suthe kasanthao, bohle ba hloileng Sione.",
			"6": "<sup>6</sup> A ba ke ba be jwaloka jwang bo melang marulelong, bo omellang bo eso ho hole;",
			"7": "<sup>7</sup> mohedi a ke ke a tlatsa letsoho la hae ka jona, ya tlamang mangata a ke ke a bo jara;",
			"8": "<sup>8</sup> le bona bafeti ha ba na ho re: Jehova a le hlohonolofatse! re le hlohonolofatsa lebitsong la Jehova!"
		},
		"130": {
			"1": "<sup>1</sup> Jehova, botebong ba bodiba ke bitsa ho wena!",
			"2": "<sup>2</sup> Morena, utlwa lentswe la ka; ditsebe tsa hao a di ke di sekehelwe thapelo ya ka!",
			"3": "<sup>3</sup> Jehova, ha o ka lotolotsa makgopo, ke mang ya ka emang pela hao, Morena?",
			"4": "<sup>4</sup> Empa tshwarelo e teng ho wena, o tle o tshajwe.",
			"5": "<sup>5</sup> Ke itshepetse Jehova, moya wa ka o mo tshepile, ke itshepisa ka pallo ya hae.",
			"6": "<sup>6</sup> Moya wa ka o lebeletse Morena ka tebello e fetisang ya ba lebellang meso, ya ba lebellang meso.",
			"7": "<sup>7</sup> Iseraele, o itshepele Jehova, hobane mohau o teng ho Jehova; topollo e kgolo e teng ho yena.",
			"8": "<sup>8</sup> Ke yena ya tlang ho lopolla Iseraele makgopong a hae kaofela."
		},
		"131": {
			"1": "<sup>1</sup> Jehova, pelo ya ka ha e na boikgohomoso, mahlo a ka ha a phahame, ha ke a ka ka tsamaya ho tse phahameng, tse mphetisang ka boholo.",
			"2": "<sup>2</sup> E, ke thapisitse moya wa ka, ke bile ke o kgutsitse, jwaloka ngwana ya kgwesitsweng, ya dutseng ho mmae; kamoo ngwana ya kgwesitsweng a leng kateng, moya wa ka o jwalo kahare ho nna.",
			"3": "<sup>3</sup> Iseraele, o itshepele Jehova, jwale le ka ho sa feleng!"
		},
		"132": {
			"1": "<sup>1</sup> Jehova, hopola Davida le dihloreho tsa hae kaofela,",
			"2": "<sup>2</sup> le kamoo a hlapantseng ho Jehova kateng, le kamoo a anneng ho Modimo o matla wa Jakobo kateng,",
			"3": "<sup>3</sup> a re: Nke ke ka boela ka kena ka tlung ya ka, mme nke ke ka phomola diphateng tsa ka,",
			"4": "<sup>4</sup> nke ke ka neela mahlo a ka boroko le dintshi tsa ka thobalo,",
			"5": "<sup>5</sup> ha ke eso ho bonele Jehova nqalo, le Modimo o matla wa Jakobo tabernakele.",
			"6": "<sup>6</sup> Bona, ra na ra utlwa areka ha e bolelwa Efrata, ra e fumana naheng ya Jaare.",
			"7": "<sup>7</sup> A re keneng tabernakeleng ya hae, a re kgumameng pela bonamelo ba maoto a hae!",
			"8": "<sup>8</sup> Tsoha, Jehova, o kene nqalong ya phomolo ya hao, wena le areka ya bokgabane ba hao.",
			"9": "<sup>9</sup> Baprista ba hao a ba ke ba apare ho loka, bakgethwa ba hao ba tshele mehoo ya thabo!",
			"10": "<sup>10</sup> Ka baka la Davida, mohlanka wa hao, o se ke wa furalla motlotsuwa wa hao!",
			"11": "<sup>11</sup> Jehova o entse hlapanyo ya nnete ho Davida, a ke ke a e kwenehela; o itse: Ke tla bea mora ya tswetsweng ke wena teroneng ya hao.",
			"12": "<sup>12</sup> Ekare ha bara ba hao ba boloka selekane sa ka, le melao eo ke ba rutang yona, le bona bana ba bona ba tla nne ba dule teroneng ya hao kamehla.",
			"13": "<sup>13</sup> Hobane Jehova o ikgethetse Sione, o ratile ho tla ikahela teng, a re:",
			"14": "<sup>14</sup> Mona ke nqalo ya phomolo ya ka ka ho sa feleng; ke rata ho aha teng; hobane ke ikgethetse yona.",
			"15": "<sup>15</sup> Ke tla e fa nala, ba lesitsi ba yona ke ba kgorise bohobe.",
			"16": "<sup>16</sup> Ke tla apesa baprista ba yona ka poloko, bakgethwa ba yona ba tshele ditlatse tsa thabo.",
			"17": "<sup>17</sup> Ke tla medisetsa Davida lenaka ho yona, ke lokisetse motlotsuwa wa ka lebone.",
			"18": "<sup>18</sup> Ke tla apesa dira tsa hae ka dihlong, moqhaka wa hae o tla kganya hloohong ya hae."
		},
		"133": {
			"1": "<sup>1</sup> Bonang, ho hotle, ho monate hakakang, ha baena ba phela hammoho ba ntse ba le bang!",
			"2": "<sup>2</sup> Ho jwaloka ole e hlokwang, e tshelwang hloohong, e qhitsetsang ditedung, ditedung tsa Aarone, e qhitsetsang ho isa le mosehong wa seaparo sa hae.",
			"3": "<sup>3</sup> Ho jwaloka phoka ya Hermone, e theohelang dithabaneng tsa Sione, hobane ke moo Jehova a laeletseng hlohonolofatso le bophelo ka ho sa feleng."
		},
		"134": {
			"1": "<sup>1</sup> Bonang, le boke Jehova, lona bahlanka ba Jehova kaofela, ba emang le bosiu ka tlung ya Jehova!",
			"2": "<sup>2</sup> Emisetsang sehalalelo sa hae matsoho a lona, le boke Jehova!",
			"3": "<sup>3</sup> Jehova a o hlohonolofatse a le Sione, yena ya entseng mahodimo le lefatshe."
		},
		"135": {
			"1": "<sup>1</sup> Bokang Jehova. Rorisang lebitso la Jehova; mo roriseng, lona, bahlanka ba Jehova,",
			"2": "<sup>2</sup> ba emang ka tlung ya Jehova, mabaleng a ntlo ya Modimo wa rona!",
			"3": "<sup>3</sup> Rorisang Jehova, hobane Jehova o molemo; le roke lebitso la hae, hobane ke ntho e ratehang.",
			"4": "<sup>4</sup> Hobane Jehova o ikgethetse Jakobo, Iseraele a be lefa la hae.",
			"5": "<sup>5</sup> Hobane ke tseba hoba Jehova o moholo, Morena wa rona o moholo haholo ho fetisa medimo yohle;",
			"6": "<sup>6</sup> seo a se ratang kaofela Jehova o se etsa mahodimong le lefatsheng, mawatleng le madibeng kaofela.",
			"7": "<sup>7</sup> Ke yena ya tsosang maru dipheletsong tsa lefatshe, ya nesang dipula ka diaduma, ya ntshang meya dipolokelong tsa hae;",
			"8": "<sup>8</sup> ke yena ya neng a otle matsibolo a Egepeta, ho qala ka batho ho isa ho makgomo.",
			"9": "<sup>9</sup> Hara wena, Egepeta, o hlahisitse dipontsho le mehlolo e kileng ya lwantsha Faro le bahlanka ba hae kaofela.",
			"10": "<sup>10</sup> Ke yena ya timeditseng ditjhaba tse ngata, a bolaya marena a matla:",
			"11": "<sup>11</sup> Sihone, morena wa Baamore, le Oge, morena wa Bashane, le marena kaofela a Kanana;",
			"12": "<sup>12</sup> naha ya bona a e neela e be lefa, lefa la Iseraele, setjhaba sa hae.",
			"13": "<sup>13</sup> Jehova, lebitso la hao le hlola ka ho sa yeng kae; o hopolwa, Jehova, melokong le melokong.",
			"14": "<sup>14</sup> Hobane Jehova o tla ahlolela setjhaba sa hae, a utlwele bahlanka ba hae bohloko.",
			"15": "<sup>15</sup> Medimo ya ditjhaba ke silefera le kgauta, ke mosebetsi wa matsoho a batho.",
			"16": "<sup>16</sup> E na le melomo, mme ha e bue; e na le mahlo, mme ha e bone;",
			"17": "<sup>17</sup> e na le ditsebe, mme ha e utlwe, le ka melomo ya yona ha e phefumolohe.",
			"18": "<sup>18</sup> Ba e etsang ba tla tshwana le yona, hammoho le bohle ba itshepelang yona.",
			"19": "<sup>19</sup> Lona, ba ntlo ya Iseraele, bokang Jehova!",
			"20": "<sup>20</sup> Ba ntlo ya Aarone, bokang Jehova!",
			"21": "<sup>21</sup> Ba ntlo ya Levi, bokang Jehova! Lona ba tshabang Jehova, bokang Jehova! Jehova ya ikaheletseng Jerusalema a ke a bokwe Sione! Bokang Jehova!"
		},
		"136": {
			"1": "<sup>1</sup> Rorisang Jehova, hobane o molemo: Efela mohau wa hae ke o sa feleng.",
			"2": "<sup>2</sup> Rorisang Modimo wa medimo: Efela mohau wa hae ke o sa feleng.",
			"3": "<sup>3</sup> Rorisang Morena wa marena: Efela mohau wa hae ke o sa feleng.",
			"4": "<sup>4</sup> Yena a nnotshi ya entseng mehlolo e meholo: Efela mohau wa hae ke o sa feleng.",
			"5": "<sup>5</sup> Ya entseng mahodimo ka kelello: Efela mohau wa hae ke o sa feleng.",
			"6": "<sup>6</sup> Ya ahileng lefatshe kahodima metsi: Efela mohau wa hae ke o sa feleng.",
			"7": "<sup>7</sup> Ya entseng masedi a maholo: Efela mohau wa hae ke o sa feleng.",
			"8": "<sup>8</sup> Letsatsi ho busa motshehare: Efela mohau wa hae ke o sa feleng.",
			"9": "<sup>9</sup> Kgwedi le dinaledi ho busa bosiu: Efela mohau wa hae ke o sa feleng.",
			"10": "<sup>10</sup> Ya otlileng Baegepeta matsibolong a bona: Efela mohau wa hae ke o sa feleng.",
			"11": "<sup>11</sup> Mme a ntsha Iseraele teng: Efela mohau wa hae ke o sa feleng.",
			"12": "<sup>12</sup> Ka seatla se matla le ka letsoho le otlolohileng: Efela mohau wa hae ke o sa feleng.",
			"13": "<sup>13</sup> Ya arohantseng Lewatle le Lefubedu ka lehare: Efela mohau wa hae ke o sa feleng.",
			"14": "<sup>14</sup> A tshedisa Iseraele hara lona: Efela mohau wa hae ke o sa feleng.",
			"15": "<sup>15</sup> Mme a dihela Faro le makgotla a hae Lewatleng le Lefubedu: Efela mohau wa hae ke o sa feleng.",
			"16": "<sup>16</sup> A ba a haodisa setjhaba sa hae feelleng: Efela mohau wa hae ke o sa feleng.",
			"17": "<sup>17</sup> A timeletsa marena a maholo: Efela mohau wa hae ke o sa feleng.",
			"18": "<sup>18</sup> A bolaya marena a matla: Efela mohau wa hae ke o sa feleng.",
			"19": "<sup>19</sup> Sihone, morena wa Baamore: Efela mohau wa hae ke o sa feleng.",
			"20": "<sup>20</sup> Le Oge, morena wa Bashane: Efela mohau wa hae ke o sa feleng.",
			"21": "<sup>21</sup> A neela naha ya bona e be lefa: Efela mohau wa hae ke o sa feleng.",
			"22": "<sup>22</sup> E be lefa la Iseraele, mohlanka wa hae: Efela mohau wa hae ke o sa feleng.",
			"23": "<sup>23</sup> Ya re hopotseng boikokobetsong ba rona: Efela mohau wa hae ke o sa feleng.",
			"24": "<sup>24</sup> Mme a re namolela ho batubi ba rona: Efela mohau wa hae ke o sa feleng.",
			"25": "<sup>25</sup> Ya fang dibopuwa tsohle dijo: Efela mohau wa hae ke o sa feleng.",
			"26": "<sup>26</sup> Rorisang Modimo wa mahodimo! Efela mohau wa hae ke o sa feleng."
		},
		"137": {
			"1": "<sup>1</sup> Mabopong a dinoka tsa Babilona re ne re dutse, re lla, ha re hopola Sione;",
			"2": "<sup>2</sup> ra feha diharepa tsa rona meduwaneng ya teng;",
			"3": "<sup>3</sup> hobane, teng, ba neng ba re isitse kgolehong, ba ne ba kopa dipina ho rona, mme batubi ba rona ba ne ba re qela difela tsa thabo, ba re: A le ke le re bineleng difela tsa Sione!",
			"4": "<sup>4</sup> Re ka bina difela tsa Jehova jwang lefatsheng la baditjhaba?",
			"5": "<sup>5</sup> Ha nka o lebala, Jerusalema, letsoho la ka le letona le ke le ntebale;",
			"6": "<sup>6</sup> leleme la ka le ke le kgomarele mahalapa a ka, ha nka o lebala, ha ke sa bee Jerusalema hore e be thabo ya ka ya pele ho dithabo tse ding!",
			"7": "<sup>7</sup> Jehova, o elellwe bana ba Edomo, kamoo ba itseng letsatsing la Jerusalema kateng: Qhaqhollang, qhaqhollang ho isa metheong ya hae!",
			"8": "<sup>8</sup> Moradi wa Babilona, ya tlang ho etswa dithako, ho lehlohonolo ya tlang ho busetsa ho wena seo o re entseng sona!",
			"9": "<sup>9</sup> Ho lehlohonolo motho ya tlang ho tshwara bana ba hao, a ba pshatlanye majweng!"
		},
		"138": {
			"1": "<sup>1</sup> Ke tla o rorisa ka pelo ya ka yohle, ke o roke pela medimo;",
			"2": "<sup>2</sup> ke o kgumamele pela ntlo ya hao e halalelang, ke roke lebitso la hao, ka baka la mohau wa hao le la nnete ya hao, hobane o phethile dipallo tsa hao ka diketso tse fetisang botumo ba hao kaofela.",
			"3": "<sup>3</sup> Eitse ha ke bitsa, wa nkaraba, wa nnatlafatsa, matla a kena moyeng wa ka.",
			"4": "<sup>4</sup> Jehova, marena wohle a lefatshe a tla o rorisa, ha a utlwa mantswe a tswileng molomong wa hao,",
			"5": "<sup>5</sup> a tla roka ditsela tsa Jehova, hobane kganya ya Jehova e kgolo.",
			"6": "<sup>6</sup> Jehova o phahamile, o bona ba ikokobetsang, mme o tsebisisa baikakasi ba sa le hole.",
			"7": "<sup>7</sup> Leha ke tsamaya hara matswalo, o tla mphedisa, o tla qobisa bohale ba dira tsa ka ka letsoho la hao, letsoho le letona la hao le mpholose.",
			"8": "<sup>8</sup> Jehova o tla phetha tsohle sebakeng sa ka. Jehova, mohau wa hao ke o sa feleng. O se ke wa tlohela mesebetsi ya matsoho a hao."
		},
		"139": {
			"1": "<sup>1</sup> Jehova, o ntekile, mme o ntsebile,",
			"2": "<sup>2</sup> O tseba ha ke dula, leha ke tsoha; o tseba mohopolo wa ka, o le hole.",
			"3": "<sup>3</sup> O ntekola leha ke tsamaya, leha ke robala, o tsebisisa ditsela tsa ka kaofela.",
			"4": "<sup>4</sup> Hobane, ere lentswe le eso ho be lelemeng la ka, o se o le tseba kaofela, Jehova.",
			"5": "<sup>5</sup> O ntika kapele le kamorao, letsoho la hao le dutse ho nna.",
			"6": "<sup>6</sup> Tsebo eo ke mohlolo ho nna; e phahamile haholo, ke sitwa ho e fihlela.",
			"7": "<sup>7</sup> Nka ya kae, ka ba hole le moya wa hao? Nka balehela kae, ka ba hole le sefahleho sa hao?",
			"8": "<sup>8</sup> Ha nka nyolohela mahodimong, o teng; leha nka ya robala nqalong ya bafu, le moo o teng!",
			"9": "<sup>9</sup> Leha nka kalla mapheo a mafube, ka ya ikahela bofellong ba lewatle, le teng seatla sa hao se ka ntsamaisa, mme letsoho la hao le letona le ka ntshwara.",
			"10": "<sup>10</sup> Ha nka re: A nke ke patwe ke lefifi, le teng bosiu bo tla ela pela ka.",
			"11": "<sup>11</sup> Ho wena esita le lefifi le ke ke la eba letsho, bosiu bo ka ela jwaloka motshehare, lefifi la eba jwaloka lesedi.",
			"12": "<sup>12</sup> Efela ke wena o bopileng letheka la ka; o ntohile popelong ya mme.",
			"13": "<sup>13</sup> Ke o boka ka baka la mohlolo wa popeho ya ka.",
			"14": "<sup>14</sup> Mesebetsi ya hao e a makatsa, moya wa ka o tseba teng haholoholo.",
			"15": "<sup>15</sup> Mmopo wa ka ho o a ka wa pateha ho wena, ha ke ntse ke bopjwa sephiring, ke lohuwa ditho botebong ba lefatshe.",
			"16": "<sup>16</sup> Mahlo a hao a bone moloho wa tsona; matsatsi a ka a ngodilwe kaofela hammoho bukeng ya hao; a ne a se a badilwe, a eso ho be teng.",
			"17": "<sup>17</sup> Modimo, mehopolo ya hao e ntshita hakakang! Palo ya yona e kgolo hakakang!",
			"18": "<sup>18</sup> Ha ke rata ho e bala, e fetisa lehlabathe ka palo; leha ke phaphama, ke sa ntse ke le ho wena.",
			"19": "<sup>19</sup> Oho Modimo, o ke o bolaye e mobe. Lona, batho ba madi, suthelang hole le nna:",
			"20": "<sup>20</sup> hobane bao e leng dira ho wena, ba o bolela hampe, ba ntse ba tlaela ka lebitso la hao.",
			"21": "<sup>21</sup> Jehova, ha ke re, ke hloile ba o hloileng? Ha ke re, ke halefetse ba o phahamelang?",
			"22": "<sup>22</sup> Ke ba hloile ka hloyo ya sebele, ho nna ke dira.",
			"23": "<sup>23</sup> Modimo, o ntlhohlotse, o lekole pelo ya ka;",
			"24": "<sup>24</sup> o nteke, o tsebe mehopolo ya ka, o tadime hoba a tsela ya bokgopo e teng ho nna na, mme o ntsamaise tseleng e isang bophelong bo sa feleng."
		},
		"140": {
			"1": "<sup>1</sup> Jehova, o nnamolele ho batho ba babe; o ntwele ho batho ba bohale,",
			"2": "<sup>2</sup> ba rerang bobe dipelong tsa bona, ba tsosang ntwa kamehla.",
			"3": "<sup>3</sup> Ba tjhaditsa maleme a bona jwaloka dinoha, mahloko a marabe a katlasa melomo ya bona. (Sela.)",
			"4": "<sup>4</sup> Jehova, ntshireletse letsohong la e mobe, o mpoloke ho batho ba bohale, ba rerang ho kgothometsa maoto a ka!",
			"5": "<sup>5</sup> Baikakasi ba mpatetse mamena le maraba, ba tjheha difi mosikong wa tsela, ba ntjhehetse mamena. (Sela.)",
			"6": "<sup>6</sup> Ke ntse ke re ho Jehova: O Modimo wa ka. Jehova, o sekehele lentswe la dithapedisiso tsa ka tsebe!",
			"7": "<sup>7</sup> Jehova Morena, matla a poloko ya ka, o sirela hlooho ya ka ka letsatsi la ntwa.",
			"8": "<sup>8</sup> Jehova, o se ke wa fa e mobe kamoo a lakatsang kateng; o se ke wa netafatsa morero wa hae, esere a ithorise hampe. (Sela.)",
			"9": "<sup>9</sup> Ba ntikang a ba ke ba welwe ke ditshokelo tse tswileng melomong ya bona!",
			"10": "<sup>10</sup> Mashala a hlenneng a ke a hlohlorehele hodima bona! Ba ke ba dihelwe malakabeng le mohomeng, ba tle ba se ke ba boela ba tsoha.",
			"11": "<sup>11</sup> Motho ya leleme le lebe a ke ke a tiya lefatsheng, motho ya bohale o tla welwa ke dikotsi, a dihuwe.",
			"12": "<sup>12</sup> Ke tseba hobane Jehova o ahlolela mohlomohi le hobane o lokisetsa ya lesitsi.",
			"13": "<sup>13</sup> E, ba lokileng ba tla rorisa lebitso la hao; batho ba nang le ho loka ba tla nne ba hlole pela hao."
		},
		"141": {
			"1": "<sup>1</sup> Jehova, ke bitsa ho wena, o phakise ho tla nthusa! o sekehele lentswe la ka tsebe, ha ke bitsa ho wena!",
			"2": "<sup>2</sup> Thapelo ya ka a e ke e nyolohele jwaloka dibano tse nkgang hamonate pela hao, le kemiso ya matsoho a ka e be jwaloka sehlabelo sa mantsiboya!",
			"3": "<sup>3</sup> Jehova, bea selebedi pela molomo wa ka, o lebele monyako wa melomo ya ka!",
			"4": "<sup>4</sup> O se ke wa leseletsa pelo ya ka ho sekamela bobe, ke se ke ka etsa tse mpe ka lonya le ba sebetsang bokgopo, ke se ke ka latswa menate ya bona.",
			"5": "<sup>5</sup> Ya lokileng a ke a nkotle, ke molemo; a ke a ntaye, ke ole hloohong ya ka; hlooho ya ka e ke ke ya e hana, hobane le jwale ke tla bea thapelo ya ka mohla a leng tsietsing.",
			"6": "<sup>6</sup> Ha babusi ba bona ba dihetswe dilomong, ke moo ba tlang ho utlwa ditaba tsa ka, hobane di molemo.",
			"7": "<sup>7</sup> Masapo a rona a hasane molomong wa nqalo ya bafu, jwaloka lefatshe ha le lengwa, leha le phophothwa.",
			"8": "<sup>8</sup> E, Jehova Morena, mahlo a ka a lelaletse ho wena, ke tshepile wena, o se ke wa lesa bophelo ba ka ho timela!",
			"9": "<sup>9</sup> O ntwele mameneng ao ba njthekelang wona, le marabeng a ba bolotsana.",
			"10": "<sup>10</sup> Ba babe ba ke ba wele marabeng a bona, ke tle ke be ke phonyohele ruri."
		},
		"142": {
			"1": "<sup>1</sup> Ke bitsa ho Jehova ka lentswe la ka; ke rapela Jehova ka lentswe la ka la thapedisiso.",
			"2": "<sup>2</sup> Ke tshela modumaelo wa ka pela hae, ke mo beela tsieleho ya ka.",
			"3": "<sup>3</sup> Yare ha moya wa ka o tepella ka ho nna, o tseba tsela ya ka. Ba ntjhehela mamena tseleng eo ke tsamayang ho yona.",
			"4": "<sup>4</sup> Tadima ka ho le letona, mme o ele hloko; ha ke na motho ya ntsebang, ha ho moo nka balehelang teng, ha ho motho ya ntlhokomelang.",
			"5": "<sup>5</sup> Jehova, ke nyolosetsa mehoo ya ka ho wena, ke re: O setshabelo sa ka, o kabelo ya ka lefatsheng la ba utlwang.",
			"6": "<sup>6</sup> O mamele modumaelo wa ka, hobane ke hlomohile haholo; o ntopolle ho bahlorisi ba ka, hobane ba mpheta ka matla.",
			"7": "<sup>7</sup> O ntshe moya wa ka teronkong, ke tle ke rorise lebitso la hao! Ba lokileng ba tla tla ho nteela hare, hobane o tla nketsetsa mohau."
		},
		"143": {
			"1": "<sup>1</sup> Jehova, utlwa thapelo ya ka; o sekehele thapedisiso ya ka tsebe. Nkarabe ka baka la botshepehi ba hao le la ho loka ha hao,",
			"2": "<sup>2</sup> o se ke wa isana nyeweng le mohlanka wa hao, hobane ha ho motho ho ba phelang ya ka fumanwang a lokile pela hao.",
			"3": "<sup>3</sup> Hobane sera se hlorisa moya wa ka, se hatile bophelo ba ka fatshe, se nkgarameletsa nqalong e lefifi ho ba shweleng e seng e le kgale.",
			"4": "<sup>4</sup> Moya wa ka o tepeletse ka ho nna, pelo ya ka e ferekane kahare ho nna.",
			"5": "<sup>5</sup> Ke elellwa mehla ya kgale, ke hopola tseo o di entseng kaofela, ke nahana tsohle tseo matsoho a hao a di sebeditseng.",
			"6": "<sup>6</sup> Ke otlollela matsoho a ka ho wena, moya wa ka o nyoretswe wena, jwaloka hoja ke mobu o omileng. (Sela.)",
			"7": "<sup>7</sup> Jehova, phakisa o nkarabe; moya wa ka o a tepella. O se ke wa mpatela sefahleho sa hao, ke tle ke se ke ka tshwana le batho ba theohelang lebitleng.",
			"8": "<sup>8</sup> O nkutlwise lentswe la mohau wa hao e sa le kameso, hobane ke itshepetse wena. O ntshupise tsela eo ke tshwanetseng ho ya ka yona, hobane ke nyolosetsa moya wa ka ho wena.",
			"9": "<sup>9</sup> Jehova, o ntopolle direng tsa ka, hobane ke balehela ho wena.",
			"10": "<sup>10</sup> O nthute ho etsa ho ratwang ke wena, hobane o Modimo wa ka. Moya wa hao o molemo o ke o ntsamaise naheng ya ho loka.",
			"11": "<sup>11</sup> Jehova, o boele o mphedise ka baka la lebitso la hao; ka ho loka ha hao o ntshe moya wa ka tsielehong;",
			"12": "<sup>12</sup> ka mohau wa hao o timeletse dira tsa ka, o fedise bohle ba lwantshang moya wa ka, kahobane ke mohlanka wa hao."
		},
		"144": {
			"1": "<sup>1</sup> Ho bokwe Jehova, lefika la ka, ya rutang matsoho a ka ntwa, le menwana ya ka hlabano;",
			"2": "<sup>2</sup> ke thuso ya ka, le qhobosheane ya ka, tora ya ka e phahameng, le monamoledi wa ka, thebe ya ka, le palehelo ya ka; ke yena ya kokobetsang setjhaba sa katlasa ka.",
			"3": "<sup>3</sup> Jehova, motho keng, ha o tla mo tseba, le ngwana motho, ha o tla mo hlokomela?",
			"4": "<sup>4</sup> Motho o tshwana le pudulo, mme matsatsi a hae a ka leswiti le fetang.",
			"5": "<sup>5</sup> Jehova, sekamisa mahodimo a hao, o theohe; o ame dithaba, di kubelle!",
			"6": "<sup>6</sup> Tjhatjhamedisa mahadima, o ba qhalanye; o phose metsu ya hao, o ba timetse!",
			"7": "<sup>7</sup> Nanabetsa matsoho a hao, o dutse phahameng, o ntopolle, o nnyolle metsing a maholo, o nntshe letsohong la bana ba baditjhaba,",
			"8": "<sup>8</sup> bao molomo wa bona o bolelang lefeela, bao tsoho le letona la bona e leng letsoho la thetso.",
			"9": "<sup>9</sup> Oho Modimo, ke rata ho o binela sefela se setjha, ke rata ho o rorisa ka thomo ya dikgole tse leshome,",
			"10": "<sup>10</sup> wena ya neang marena poloko, wena ya namoletseng mohlanka wa hao, Davida lerumong le bolayang.",
			"11": "<sup>11</sup> O ntopolle, o nntshe letsohong la bana ba baditjhaba, bao molomo wa bona o bolelang lefeela, bao letsoho le letona la bona e leng letsoho la thetso.",
			"12": "<sup>12</sup> Ekare ha bara ba rona ba hola botjheng ba bona jwaloka dimela, mme baradi ba rona ba le jwaloka ditshiya tse dintlha tse kgabisitsweng ka mokgwa wa matlo a borena;",
			"13": "<sup>13</sup> mediko ya rona ha e tletse dijo tsa mefuta yohle; makgomo a rona ha a atile ka dikete, a fula metebong ya rona ka mashome a dikete;",
			"14": "<sup>14</sup> marole a rona ha a tswala, mme dikgeo, le ho patelwa, le mekgosi mapatlelong a rona di le siyo:",
			"15": "<sup>15</sup> ho lehlohonolo setjhaba seo ho leng jwalo ho sona! Ho lehlohonolo setjhaba seo Jehova e leng Modimo wa sona!"
		},
		"145": {
			"1": "<sup>1</sup> Ke tla o hodisa, Modimo wa ka, Morena wa ka! ke tla boka lebitso la hao kamehla le ka ho sa yeng kae.",
			"2": "<sup>2</sup> Ke tla o boka ka matsatsi wohle, ke rorise lebitso la hao kamehla le mehla, le ka ho sa feleng.",
			"3": "<sup>3</sup> Jehova o moholo, o lokelwa ke dithoko tsohle, boholo ba hae ha bo na ho lekanngwa.",
			"4": "<sup>4</sup> Leloko le leng a le ke le bolelle leloko le hlahlamang mesebetsi ya hao, le tumise diketso tsa hao tse phahameng!",
			"5": "<sup>5</sup> Ke tla nahana bokgabane le kganya ya boholo ba hao, le diketso tse hlollang tsa hao.",
			"6": "<sup>6</sup> Ho ke ho bolelwe matla a diketso tse tshabehang tsa hao, mme ke bolele le boholo ba hao.",
			"7": "<sup>7</sup> Ho ke ho tumiswe kgopolo ya lereko la hao le leholo, ho rokwe ho loka ha hao.",
			"8": "<sup>8</sup> Jehova o mohau, o lereko, o dieha ho halefa, o hauhela haholo ho fetisisa.",
			"9": "<sup>9</sup> Jehova o molemo ho bohle, mehauhelo ya hae e aparetse mesebetsi yohle ya hae.",
			"10": "<sup>10</sup> Jehova, mesebetsi ya hao kaofela e tla o rorisa, bakgethwa ba hao ba o boke.",
			"11": "<sup>11</sup> Ba tla bolela kganya ya mmuso wa hao, ba tumise matla a hao,",
			"12": "<sup>12</sup> ba tle ba tsebise bana ba batho diketso tsa hao tse phahameng, le boholo ba kganya ya borena ba hao.",
			"13": "<sup>13</sup> Mmuso wa hao ke mmuso wa kamehla yohle, mme borena ba hao bo hlola ho isa melokong e sa feleng.",
			"14": "<sup>14</sup> Jehova o kokotledisa bohle ba kgothometsehang, o emisa ba inamisitsweng.",
			"15": "<sup>15</sup> Mahlo a dibopuwa kaofela a lebeletse wena, o di fa dijo ka nako e tshwanetseng.",
			"16": "<sup>16</sup> O fuparolla seatla sa hao, o kgodisa tse utlwang kaofela.",
			"17": "<sup>17</sup> Jehova o lokile ditseleng tsa hae tsohle, o mohau diketsong tsa hae tsohle.",
			"18": "<sup>18</sup> Jehova o haufi le bohle ba mo rapelang, le bohle ba mo rapelang ka nnete.",
			"19": "<sup>19</sup> O fa ba mo tshabang ho ratwang ke bona, o utlwa mehoo ya bona, mme o a ba lopolla.",
			"20": "<sup>20</sup> Jehova o boloka bohle ba mo ratang, empa o fedisa ba babe kaofela.",
			"21": "<sup>21</sup> Molomo wa ka a o ke o bolele dithoko tsa Jehova, dibopuwa tsohle di ke di boke lebitso la hae le kgethehileng kamehla le mehla."
		},
		"146": {
			"1": "<sup>1</sup> Bokang Jehova! Moya wa ka, o rorise Jehova!",
			"2": "<sup>2</sup> Ke tla rorisa Jehova, ha ke sa ntse ke phela; ke tla binela Modimo wa ka, ha ke sa ntse ke le teng!",
			"3": "<sup>3</sup> Le se ke la itshepela marena, leha e le bana ba batho ba sitwang ho pholosa motho!",
			"4": "<sup>4</sup> Phefumoloho ya bona ha e fela, ba kgutlela leroleng la bona; ka tsatsi lona leo, merero ya bona e fedile.",
			"5": "<sup>5</sup> Ho lehlohonolo eo Modimo wa Jakobo e leng thuso ya hae, eo tshepo ya hae e beilweng ho Jehova, Modimo wa hae!",
			"6": "<sup>6</sup> O entse mahodimo le lefatshe, lewatle le tse ho lona kaofela, o boloka nnete ka ho sa feleng.",
			"7": "<sup>7</sup> O ahlolela ba tujwang, o fa ya lapileng bohobe. Jehova o lokolla batshwaruwa;",
			"8": "<sup>8</sup> Jehova o tutubolla mahlo a difofu; Jehova o emisa ba inamisitsweng; Jehova o rata ba lokileng.",
			"9": "<sup>9</sup> Jehova o sireletsa baditjhaba, o emisa kgutsana le mohlolohadi; empa o kgelosa tsela ya ba bolotsana.",
			"10": "<sup>10</sup> Jehova o rena ka ho sa yeng kae. Modimo wa hao, Sione, o ntse o le teng melokong yohle. Bokang Jehova!"
		},
		"147": {
			"1": "<sup>1</sup> Rorisang Jehova, hobane ho hotle ho roka Modimo wa rona; e, ke ntho e monate; thoko e a mo tshwanela.",
			"2": "<sup>2</sup> Jehova o tsosa Jerusalema, o bokella balelekwa ba Iseraele.",
			"3": "<sup>3</sup> O fodisa ba pelo di hlabehileng, o tlamella maqeba a bona.",
			"4": "<sup>4</sup> O lekanya palo ya dinaledi, o di rea mabitso kaofela.",
			"5": "<sup>5</sup> Morena wa rona o moholo, matla a hae a maholo ka ho fetisisa; kutlwisiso ya hae ha e na ho lekanngwa.",
			"6": "<sup>6</sup> Jehova o tsosa ba ikokobetsang, o kokobetsa ba babe ho isa fatshe.",
			"7": "<sup>7</sup> Binelang Jehova diteboho, le roke Modimo wa rona ka harepa!",
			"8": "<sup>8</sup> O thiba lehodimo ka maru, o lokisa pula ho na lefatsheng; o medisa jwang dithabeng;",
			"9": "<sup>9</sup> o fa diphoofolo dijo tsa tsona, o fepa madinyane a makgwaba a llang.",
			"10": "<sup>10</sup> Ha a re letho ka matla a pere, ha a kgahliswe ke maoto a motho.",
			"11": "<sup>11</sup> Jehova o kgahliswa ke ba mo tshabang, ba itshepelang mohau wa hae.",
			"12": "<sup>12</sup> Jerusalema, rorisa Jehova! Sione, o roke Modimo wa hao!",
			"13": "<sup>13</sup> Hobane o tiisa mekwallo ya menyako ya hao, o hlohonolofatsa bara ba hao kahare ho wena.",
			"14": "<sup>14</sup> O bea kgotso meeding ya hao, o o kgorisa ka moko wa koro.",
			"15": "<sup>15</sup> O romela lefatshe taelo ya hae, lentswe la hae le tjhatjhametsa kapelepele.",
			"16": "<sup>16</sup> O nesa lehlwa, le lesweu jwaloka boya ba nku; o hasa serame fatshe jwaloka molora;",
			"17": "<sup>17</sup> o diha sefako sa hae se thata; ke mang ya ka tsebang ho ema pela dirame tsa hae?",
			"18": "<sup>18</sup> O romela lentswe la hae, a di qhibidihise; o fokisa moya wa hae, metsi a phorosetse.",
			"19": "<sup>19</sup> O senoletse Jakobo lentswe la hae, o neile Iseraele melao ya hae le dikahlolo tsa hae.",
			"20": "<sup>20</sup> Ha a ka a etsa jwalo bakeng sa ditjhaba tse ding kaofela, mme ha di tsebe dikahlolo tsa hae. Bokang Jehova!"
		},
		"148": {
			"1": "<sup>1</sup> Bokang Jehova! Rorisang Jehova mahodimong! Mo roriseng bophahameng ba sebaka!",
			"2": "<sup>2</sup> Mo roriseng, lona mangeloi a hae kaofela! Mo roriseng, lona makgotla a hae kaofela!",
			"3": "<sup>3</sup> Mo roriseng, lona letsatsi le kgwedi! Mo roriseng kaofela, lona dinaledi tse kganyang!",
			"4": "<sup>4</sup> Mo roriseng, lona mahodimo a mahodimo, le lona, metsi a hodimo ho mahodimo!",
			"5": "<sup>5</sup> Tsohle tseo a di ke rorise lebitso la Jehova! Hobane o ne a laele, mme tsa eba teng;",
			"6": "<sup>6</sup> o di beile hore di tle di be teng ka ho sa yeng kae le ka ho sa feleng; o di file melao, ha ho le e nngwe e e tlolang.",
			"7": "<sup>7</sup> Rorisang Jehova lefatsheng, lona didrakone, le lona madiba kaofela;",
			"8": "<sup>8</sup> mollo, le sefako, lehlwa le mehodi, meya ya difefo e phethang ditaelo tsa hae;",
			"9": "<sup>9</sup> dithaba le dithabana kaofela, difate tse behang, le lona dikedare kaofela,",
			"10": "<sup>10</sup> diphoofolo, le lona makgomo kaofela, dihahabi, le dinonyana tse mapheo,",
			"11": "<sup>11</sup> marena a lefatshe le matjhaba kaofela, mahosana, le lona baahlodi bohle ba lefatshe,",
			"12": "<sup>12</sup> bahlankana le barwetsana, maqheku hammoho le bana!",
			"13": "<sup>13</sup> A ba ke ba rorise lebitso la Jehova, hobane lebitso la hae ke lona le nnotshi le phahamileng, bokgabane ba hae bo phahamile ho fetisa lefatshe le mahodimo.",
			"14": "<sup>14</sup> O emisitse lenaka la setjhaba sa hae, a tle a roriswe ke bakgethwa ba hae kaofela, e leng bana ba Iseraele, setjhaba seo a ikatameleditseng sona. Bokang Jehova!"
		},
		"149": {
			"1": "<sup>1</sup> Bokang Jehova! Binelang Jehova sefela se setjha, a nne a rokwe phuthehong ya bakgethwa ba hae.",
			"2": "<sup>2</sup> Iseraele a ke a ithabelle Mmopi wa hae; bana ba Sione a ba ke ba hlasimolohele morena wa bona!",
			"3": "<sup>3</sup> Ba ke ba roke lebitso la hae ka mehobelo, ba mo rorise ka modumo wa meropa le wa diharepa!",
			"4": "<sup>4</sup> Hobane Jehova o thabela setjhaba sa hae, o kgabisa bahlomohi ka ho ba pholosa.",
			"5": "<sup>5</sup> Bakgethwa ba hae a ba ke ba ithabelle kganya, a ba ke ba tshele ditlatse tsa nyakallo malaong a bona.",
			"6": "<sup>6</sup> Dithoko tsa Modimo di ke di be melomong ya bona, le marumo a mahale a mabedi diatleng tsa bona, ho sebetsa phetetso ditjhabeng,",
			"7": "<sup>7</sup> le kgalemelo merabeng, ho tlama marena a tsona ka mahlaahlela,",
			"8": "<sup>8</sup> le mahosana a tsona ka ditshepe;",
			"9": "<sup>9</sup> ho phetha ho bona kahlolo e ngodilweng. Ke yona kganya e boloketsweng bakgethwa ba hae kaofela. Bokang Jehova!"
		},
		"150": {
			"1": "<sup>1</sup> Bokang Jehova! Rorisang Modimo sehalalelong sa wona, o roriseng lehodimong le entsweng ke matla a wona!",
			"2": "<sup>2</sup> O rorisetseng diketso tsa wona tse phahameng! O roriseng ka ho ya ka boholo ba wona bo fetisisang!",
			"3": "<sup>3</sup> O roriseng ka modumo wa terompeta! O roriseng ka pesalterine le harepa! O roriseng ka meropa le ka mehobelo!",
			"4": "<sup>4</sup> O roriseng ka modumo wa thomo e dikgole le ka phala!",
			"5": "<sup>5</sup> O roriseng ka simbala e modumo o hlakang; o roriseng ka simbala e modumo o hlakang!",
			"6": "<sup>6</sup> Tse phefumolohang kaofela a di ke di rorise Jehova! Bokang Jehova!"
		}
	}
};
module.exports = book;