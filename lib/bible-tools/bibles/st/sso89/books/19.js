var book = {
	"name": "Lipesalema",
	"numChapters": 150,
	"chapters": {
		"1": {
			"1": "<sup>1</sup> Ho lehlohonolo motho ya sa lateleng dikeletso tsa ba kgopo, ya sa tsamayeng tseleng ya baetsadibe, ya sa duleng mokgatlong wa basomi;",
			"2": "<sup>2</sup> a mpa a thabela Molao wa Morena, Molao oo a o nahana motsheare le bosiu.",
			"3": "<sup>3</sup> Eo o jwaloka sefate se hlomilweng pela metsi a nwesetsang, se behang ditholwana ka nako ya tsona, seo mahlaku a sona a sa poneng. Yena o atleha ho tsohle tseo a di etsang.",
			"4": "<sup>4</sup> Ba kgopo bona ha ba jwalo; empa ba jwaloka mmoko o fefolwang ke moya.",
			"5": "<sup>5</sup> Kahoo ba kgopo ba ke ke ba phema kahlolo, baetsadibe ba ke ke ba balellwa le ba lokileng;",
			"6": "<sup>6</sup> hobane Morena o tseba tsela ya ba lokileng, athe tsela ya ba kgopo e isa timelong."
		},
		"2": {
			"1": "<sup>1</sup> Moferefere ke wa eng hara ditjhaba? Matjhaba a rerelang ntho tsa mafeela?",
			"2": "<sup>2</sup> Dikgosi tsa lefatshe di eme ka maoto; babusi, ba le mmoho, ba rera Morena le Motlotsuwa wa hae, ba re:",
			"3": "<sup>3</sup> “A re itokolleng ditlamong tsa bona, re lahleng joko ya bona.”",
			"4": "<sup>4</sup> Ya dutseng teroneng, lehodimong, o a ba tsheha, Morena o a ba soma.",
			"5": "<sup>5</sup> Jwale o bua le bona ka kgalefo, ka bohale ba hae o a ba tshosa, o re:",
			"6": "<sup>6</sup> “Thabeng ya ka e halalelang, thabeng ya Sione, nna ke beile kgosi ya ka.”",
			"7": "<sup>7</sup> Yona e re: “A nke ke phatlalatse taelo ya Morena. “O itse ho nna: ‘O mora wa ka; kajeno ke o tswetse.",
			"8": "<sup>8</sup> Nkope, ke tla o nea ditjhaba e be lefa la hao, le lefatshe ka bophara ba lona e be leruo la hao.",
			"9": "<sup>9</sup> O tla di busa ka lere la tshepe, o di pshatle jwaloka nkgo ya letsopa.’ ”",
			"10": "<sup>10</sup> Jwale he, halefang, lona dikgosi; eletsehang, lona babusi ba lefatshe.",
			"11": "<sup>11</sup> Sebeletsang Morena ka tshabo, le itihele maotong a hae ka thothomelo.",
			"12": "<sup>12</sup> Ho seng jwalo o tla halefa, mme le timelle tseleng ya lona, hobane kgalefo ya hae e phakisa ho tuka. Ho lehlohonolo bohle ba tshabelang ho yena."
		},
		"3": {
			"1": "<sup>1</sup> Pesalema ya Davida ha a baleha mora hae Abosalome.",
			"2": "<sup>2</sup> Morena, dira tsa ka di ngata hakaakang! Ba bangata ba ntsohelang matla,",
			"3": "<sup>3</sup> ba bangata ba buang ka nna, ba re: “Modimo ha a na ho mo pholosa.”",
			"4": "<sup>4</sup> Empa wena Morena, o thebe e ntshireletsang, o mpha seriti, o ntsosa molota.",
			"5": "<sup>5</sup> Ha ke ipiletsa ho Morena, o nkaraba a le thabeng ya hae e halalelang.",
			"6": "<sup>6</sup> Ke ye ke ithoballe, ke kgalehe, ke be ke itsohele, hobane Morena o na le nna.",
			"7": "<sup>7</sup> Ha ke tshabe diketekete tsa batho tse ntikileng kamahohle.",
			"8": "<sup>8</sup> Thusa, Morena! O mpholose, Modimo wa ka, wena ya jabelang dira tsa ka tsohle marameng, ya pshatlang mehlaare ya ba kgopo.",
			"9": "<sup>9</sup> Pholoho e tswa ho Morena. Tlhohonolofatso ya hao e ke e be hodima setjhaba sa hao."
		},
		"4": {
			"1": "<sup>1</sup> Pesalema ya Davida. Taelo ho motsamaisi wa dibini: E binwe ka diletsa tsa dikgwele.",
			"2": "<sup>2</sup> Oho, Modimo, mosireletsi wa ditokelo tsa ka, ako nkarabe ha ke ipiletsa ho wena. O ntokolotse matshwenyehong a ka; nkgauhele, o mamele thapelo ya ka.",
			"3": "<sup>3</sup> Lona batho ting! le tla ntlontlolla ho fihlela neng, le rate mafeela, le mathele mashano?",
			"4": "<sup>4</sup> Tsebang hore Morena o etsetsa motshepuwa wa hae tse hlollang, Morena o a mmamela ha ke ipiletsa ho yena.",
			"5": "<sup>5</sup> Tshabang Modimo, le se hlole le etsa sebe; tholang, mme le thuise tsena ka dipelong, le di thuise ha le le diphateng.",
			"6": "<sup>6</sup> Nyehelang ka mahlabelo ka mokgwa o lokelang, le nyehele ka wona, le tshepe Morena.",
			"7": "<sup>7</sup> Ba bangata ba re: “Re tla fumantshwa lehlohonolo ke mang?” Oho, Morena, re phuthollele sefahleho sa hao.",
			"8": "<sup>8</sup> O thabisitse pelo ya ka ho feta mohla batho ba atetsweng ke koro le veine.",
			"9": "<sup>9</sup> Ke tla ithoballa ka kgotso, ke kgalehe hanghang, hobane Morena ke wena feela, ke wena feela ya ntshireletsang kahohle."
		},
		"5": {
			"1": "<sup>1</sup> Pesalema ya Davida. Taelo ho motsamaisi wa dibini: E binwe ka makodilo.",
			"2": "<sup>2</sup> Oho, Morena, ako sekehele mantswe a ka tsebe, o mamele mefehelo ya ka.",
			"3": "<sup>3</sup> Wena kgosi ya ka le Modimo wa ka, ako utlwe ha ke llela thuso. Ke rapela wena Morena,",
			"4": "<sup>4</sup> hoseng o utlwa sello sa ka; hoseng ke lokisa sehlabelo, mme ke lebella karabelo ya hao.",
			"5": "<sup>5</sup> O Modimo ya sa thabeleng bokgopo; motho e mobe o ke ke wa mo amohela.",
			"6": "<sup>6</sup> Baikgohomosi ba ke ke ba ema pela sefahleho sa hao; o hloile bohle ba etsang tse sa lokang.",
			"7": "<sup>7</sup> O timetsa ba leshano; Morena o nyonya babolai le bathetsi.",
			"8": "<sup>8</sup> Empa nna nka kena tlung ya hao, ka baka la boholo ba mohau wa hao. Ke tla o kgumamela ka tshabo, ka Tempeleng ya hao e halalelang.",
			"9": "<sup>9</sup> Morena, ako ntataise ka ho loka ha hao, ka baka la dira tsa ka tse ntaletseng. Batalatsa tsela ya hao kapele ho nna.",
			"10": "<sup>10</sup> Melomong ya dira tsa ka ha ho nnete e tswang, dipelong tsa tsona di rera ho timetsa, mmetso ya tsona ke lebitla le ahlameng, maleme a tsona a monate.",
			"11": "<sup>11</sup> Modimo, di ahlolele molato wa tsona, di we ka baka la merero ya tsona. Di leleke ka baka la ditlolo tsa tsona tse ngata, hobane di o teletse.",
			"12": "<sup>12</sup> Empa bohle ba tshabelang ho wena ba ke ba thabe, bao o ba sireletsang ba se kgaotse ho etsa ditlatse, bohle ba ratang lebitso la hao ba o nyakallele.",
			"13": "<sup>13</sup> Ke wena Morena, ya hlohonolofatsang ya lokileng, o mo sireletsa ka mohau wa hao jwalokaha eka ke thebe."
		},
		"6": {
			"1": "<sup>1</sup> Pesalema ya Davida. Taelo ho motsamaisi wa dibini: E binwe ka diletsa tsa dikgwele, le ka seletsa se kgwele tse robedi.",
			"2": "<sup>2</sup> Oho, Morena, o se ke wa nkotla o nkgalefetse, o se ke wa nkgalemela o le bohale.",
			"3": "<sup>3</sup> Nkgauhele Morena, hobane ke feletswe ke matla; mphodise Morena, hobane ke opelwa ke masapo,",
			"4": "<sup>4</sup> mme ke sarelwa haholo. Empa wena Morena, o tla dieha ho fihlela neng?",
			"5": "<sup>5</sup> Kgutla Morena, o nnamolele, o mpholose ka baka la mohau wa hao.",
			"6": "<sup>6</sup> Bafu ba ke ke ba o hopola; ke mang ya ka o tlotlisang Nqalong ya Bafu?",
			"7": "<sup>7</sup> Ke kgathetse ke ho nna ke fehelwa; ka masiu wohle ke kolobisa diphate, ke kolobise diphate tsa ka ka meokgo, ke tshela mosamo wa ka ka dikgapha.",
			"8": "<sup>8</sup> Mahlo a ka a motela ke maswabi, a fifala ka baka la batubi ba ka.",
			"9": "<sup>9</sup> Tlohang ho nna, lona bohle ba kgopo, hobane Morena o utlwile sello sa ka.",
			"10": "<sup>10</sup> Morena o utlwile kopo ya ka, Morena o amohetse thapelo ya ka.",
			"11": "<sup>11</sup> Dira tsa ka tsohle di tla hlajwa ke dihlong, di tshohe haholo; di tla tjhetjha, di hlajwe ke dihlong hanghang."
		},
		"7": {
			"1": "<sup>1</sup> Kodi-ya-malla ya Davida eo a e binetseng Morena ka baka la mantswe a Kushe, Mobenjamine.",
			"2": "<sup>2</sup> Morena Modimo wa ka, ke tshabela ho wena, ke tshabela ho wena, ako mpholose, o nnamolele ho bohle ba ntlhorisang;",
			"3": "<sup>3</sup> esere ba mphamola jwaloka tau, ba ntsekolla ho se ya nnamolelang.",
			"4": "<sup>4</sup> Morena Modimo wa ka, haeba ke entse tsena: ha ke sebeditse bokgopo ka diatla tsa ka,",
			"5": "<sup>5</sup> ha ke entse mothusi wa ka hampe, ha ke senyeditse sera sa ka ho se lebaka,",
			"6": "<sup>6</sup> dira di ke di ntelekise, di ntshware, di ke di nkgatakelle fatshe, di mpolaye, di nkepele leroleng.",
			"7": "<sup>7</sup> Thusa, Morena, o ntse o halefile! O tsohele dira tsa ka tse bohale, o di tsohele matla; tsoha Modimo wa ka, wena ya dihang kahlolo.",
			"8": "<sup>8</sup> Phutheho ya ditjhaba e ke e o bokanele; wena o dule hodimodimo, o e okamele.",
			"9": "<sup>9</sup> Morena o ahlola ditjhaba. Nkahlolele, Morena, ho ya ka ho loka ha ka, le ho ya ka ho hloka kodi ha ka.",
			"10": "<sup>10</sup> Bobe ba ba kgopo bo ke bo fele, mme o tiise ba lokileng, wena ya hlahlobang moya le pelo, wena Modimo ya lokileng.",
			"11": "<sup>11</sup> Thebe ya ka ke Modimo, ya pholosang ba pelo di ntle.",
			"12": "<sup>12</sup> Modimo ke moahlodi ya lokileng, ya ahlolang kamehla yohle.",
			"13": "<sup>13</sup> Ha motho a sa bake, Modimo o tla leotsa sabole ya hae, a hule seqha sa hae, a se tjhehe;",
			"14": "<sup>14</sup> a lokise dibetsa tse bolayang, metsu ya hae a e etse ditsenene tse malakabe.",
			"15": "<sup>15</sup> Bonang, e mobe o emola tse manyala, o emara bokgopo, mme o tswala thetso.",
			"16": "<sup>16</sup> O tjhekile lemena, a le tebisa, a wela hona lemeneng leo a le tjhekileng.",
			"17": "<sup>17</sup> O jelwe ke bokgopo ba hae, sehloho sa hae se mo wetse hodimo.",
			"18": "<sup>18</sup> Ke boka Morena ka baka la toka ya hae, ke roka lebitso la Morena Ya Hodimodimo."
		},
		"8": {
			"1": "<sup>1</sup> Pesalema ya Davida. Taelo ho motsamaisi wa dibini: E binwe ka ditolotolo.",
			"2": "<sup>2</sup> Morena, monga rona, lebitso la hao le tlotleha hakaakang, le tlotleha lefatsheng lohle! Kganya ya hao, e kahodimo ho mahodimo,",
			"3": "<sup>3</sup> e bolelwa ka melomo ya bana le ya masea. O hahile qhobosheane ho thibela dira tsa hao, wa e haha ho sitisa sera le moiphetetsi.",
			"4": "<sup>4</sup> Ha ke boha mahodimo a hao, mosebetsi wa diatla tsa hao, ke boha kgwedi le dinaledi tseo o di beileng madulong a tsona,",
			"5": "<sup>5</sup> ebe motho e ne e le eng, hoo o ka mo hopolang? Ngwana motho e ne e le eng, hoo o ka mo hlokomelang?",
			"6": "<sup>6</sup> O mo entse ya katlasana ho mangeloi, wa mo rwesa mofapahlooho, mofapahlooho wa tlotla, wa mo rwesa mofapahlooho, mofapahlooho wa hlompho.",
			"7": "<sup>7</sup> O mo neile puso hodima mesebetsi ya diatla tsa hao, wa bea tsohle katlasa maoto a hae:",
			"8": "<sup>8</sup> manku le makgomo wohle, le tsona diphoofolo tsa naha;",
			"9": "<sup>9</sup> nonyana tse sepakapakeng, le ditlhapi ka lewatleng, le tsohle tse tsamayang ka lewatleng.",
			"10": "<sup>10</sup> Morena, monga rona, lebitso la hao le a tlotleha, le tlotleha hakaakang lefatsheng lohle!"
		},
		"9": {
			"1": "<sup>1</sup> Pesalema ya Davida. Taelo ho motsamaisi wa dibini: E binwe ka lentswe le lesesanyane.",
			"2": "<sup>2</sup> Morena, ke o boka ka pelo ya ka yohle, ke bolela dimakatso tsohle tsa hao.",
			"3": "<sup>3</sup> Ke a o thabela, ke nyakallela ho wena; ke roka lebitso la hao, wena Ya Hodimodimo.",
			"4": "<sup>4</sup> Dira tsa ka di tjhetjhile ka santhao, di kgopilwe, tsa timela ha o hlaha,",
			"5": "<sup>5</sup> hobane o emetse nyewe ya ka le ditokelo tsa ka, o dutse teroneng ya hao o le moahlodi ya lokileng.",
			"6": "<sup>6</sup> O kgalemetse ditjhaba, wa timetsa ba kgopo, mabitso a bona wa a hlakolela ruri.",
			"7": "<sup>7</sup> Dira di ripitletswe ruri; metse ya tsona o e fetotse masupi, ha e sa tla hlola e hopolwa.",
			"8": "<sup>8</sup> Empa Morena o busa kamehla, terone ya hae o e theetse ho ahlola.",
			"9": "<sup>9</sup> O ahlola lefatshe ka toka, ditjhaba o di ahlola a se na leeme.",
			"10": "<sup>10</sup> Morena e ke e be qhobosheane ya ba hatellwang, qhobosheane nakong ya matshwenyeho.",
			"11": "<sup>11</sup> Ba tsebang lebitso la hao ba ke ba o tshepe, ba o tshepe hobane wena Morena, o ke ke wa furalla ba o batlang.",
			"12": "<sup>12</sup> Rokang Morena ya busang Sione, phatlalatsang diketso tsa hae, le di phatlalatse hara ditjhaba,",
			"13": "<sup>13</sup> hobane ya phetetsang madi o hopola bahlophehi, ha a lebale sello sa bona.",
			"14": "<sup>14</sup> Nkgauhele Morena, tadima kamoo ke hlophehileng kateng, ke hlophehile ka baka la ba ntlhoileng, wena ya nnyolotseng kgorong ya motse wa bafu,",
			"15": "<sup>15</sup> e le hore ke tle ke bolele dithoko tsa hao, ke di bolele kgorong ya motse wa Sione, mme ke nyakalle hobane o mpholositse.",
			"16": "<sup>16</sup> Ditjhaba di wetse lemeneng leo di le tjhekileng, maoto a tsona a tshwasitswe ke leraba leo di le tjhehileng.",
			"17": "<sup>17</sup> Morena o itsebahaditse, o phethahaditse kahlolo, ba kgopo ba kgatilwe ke mesebetsi, mesebetsi ya diatla tsa bona.",
			"18": "<sup>18</sup> Ba kgopo ba ikela Nqalong ya Bafu: tjhaba tsohle tse sa reng letho ka Modimo.",
			"19": "<sup>19</sup> Mafutsana a ke ke a leballwa ruri, tshepo ya bahlophehi e ke ke ya fetoha lefeela.",
			"20": "<sup>20</sup> Thusa, Morena! Motho a se ke a kgantsha matla, ditjhaba di ahlolwe kapela hao.",
			"21": "<sup>21</sup> Di kenye letswalo, Morena; ditjhaba di ke di tsebe hore e ntse e le batho feela."
		},
		"10": {
			"1": "<sup>1</sup> Morena, o emelang hole hakaalo? O ipatelang nakong ya matshwenyeho?",
			"2": "<sup>2</sup> Ya kgopo o a ikgantsha, o befetse ya hlophehileng; a ke a tshwaswe ke mano ao a a lohileng.",
			"3": "<sup>3</sup> Ya kgopo o ithorisa ka merero ya hae e mebe, ya meharo o rohaka Morena, o a mo nyedisa.",
			"4": "<sup>4</sup> Ya kgopo o swenya dinko, o re: “Modimo ha a phetetse, ha ho na Modimo.” Ke phetho seo a se nahanang.",
			"5": "<sup>5</sup> Kamehla o atleha mererong ya hae, dikahlolo tsa hao di mo phahametse, dira tsa hae tsohle o di tadima maotong.",
			"6": "<sup>6</sup> Ka pelong ya hae o re: “Nke ke ka sisinngwa ke letho, nke ke ka hlahelwa ke bobe le ka mohla.”",
			"7": "<sup>7</sup> Molomong wa hae ho tswa ditlhapa, le mashano le bomenemene, lelemeng la hae ho maname bolotsana, ho maname le bona bokgopo.",
			"8": "<sup>8</sup> O dula a laletse pela metsana, o bolaya ba se nang molato, o ba bolaya a ipatile. Ka mahlo o tsoma ba tsielehileng,",
			"9": "<sup>9</sup> o lalla jwaloka tau e bothile selaong sa yona; o lalla jwalo hore a tle a qhautse mohlophehi, a mo qhautse ka ho mo tshwasa ka leraba la hae.",
			"10": "<sup>10</sup> O a qatjhama, a batalle; ya tsielehileng a wele marong a hae.",
			"11": "<sup>11</sup> Ka pelong ya kgopo o re: “Modimo o a lebala, o ipatile sefahleho, a ke ke a bona letho le kgale.”",
			"12": "<sup>12</sup> Thusa, Morena! Oho, Modimo, itokisetse ho otla; o se ke wa lebala bahlophehi.",
			"13": "<sup>13</sup> Ya kgopo o nyedisetsang Modimo, ka pelong ya hae a re: “A ke ke a phetetsa?”",
			"14": "<sup>14</sup> Athe wena o bona bomadimabe le mahlomola; o a di lemoha, mme o a di laola. Ya tsielehileng o tshepile wena, ke wena mothusi wa dikgutsana.",
			"15": "<sup>15</sup> Robokela ya kgopo le e mobe, o phetetse bokgopo ba hae bo fele tu!",
			"16": "<sup>16</sup> Morena ke kgosi kamehla le mehla, baditjhaba ba fedile naheng ya hae.",
			"17": "<sup>17</sup> Morena, o utlwile takatso tsa ba eisehang, o ba matlafatsa dipelo, o ba sekehela tsebe,",
			"18": "<sup>18</sup> ho ahlolela kgutsana le ya hatellwang, hore motho wa lefatshe a se hlole a tshosa ba bang."
		},
		"11": {
			"1": "<sup>1</sup> Pesalema ya Davida, e qapetsweng motsamaisi wa dibini. Ke tshabela ho Morena. Keng ha le re ho nna: “Balehela thabeng jwaloka nonyana?”",
			"2": "<sup>2</sup> Ba kgopo ba se ba hula diqha tsa bona, ba kgwesa metsu ya bona, ba e kgwesa ba le lefifing ho fula ba pelo di ntle.",
			"3": "<sup>3</sup> Ha metheo e se e heleditswe, ya lokileng a ka etsa eng?",
			"4": "<sup>4</sup> Morena o ka tempeleng ya hae e halalelang, terone ya Morena e mahodimong. Mahlo a hae a bona bana ba batho, o a ba tadimisisa, o a ba hlahloba.",
			"5": "<sup>5</sup> Morena o hlahloba ya lokileng le ya kgopo, ya sehloho yena o mo hloile.",
			"6": "<sup>6</sup> Ba kgopo o tla ba nesetsa mashala, mashala a hlenneng le sebabole, kabelo ya bona e tla ba moya o tukang.",
			"7": "<sup>7</sup> Morena o lokile, mme o rata tse lokileng; ba pelo di ntle ba tla bona fahleho sa hae."
		},
		"12": {
			"1": "<sup>1</sup> Pesalema ya Davida. Taelo ho motsamaisi wa dibini: E binwe ka seletsa se kgwele di robedi.",
			"2": "<sup>2</sup> Re pholose Morena, batshepuwa ba fedile; botshepehi ha bo sa le yo ho bana ba batho.",
			"3": "<sup>3</sup> Batho ba bolellana mashano, maleme a bona a monate, empa ke bo-temepedi.",
			"4": "<sup>4</sup> Morena a ke a fedise bohle, bohle ba maleme a monate, le bohle ba melomo e ikakasang,",
			"5": "<sup>5</sup> e leng batho ba reng: “Re tla hlola ka maleme a rona; re tseba ho ipuella, ke mang ya ka re busang?”",
			"6": "<sup>6</sup> Morena o re: “Ka baka la ho tujwa ha bahlophehi, le la ho dumaela ha mafutsana, jwale ke kena dipakeng; ke tla ba fa pholoho eo ba e hloretseng.”",
			"7": "<sup>7</sup> Dipolelo tsa Morena ke dipolelo tse hlwekileng, di ka silefera e qhibidisitsweng seboping, silefera e hlwekisitsweng hasupa.",
			"8": "<sup>8</sup> Ke wena Morena, ya re lebelang, ya re sireletsang kamehla molokong ona,",
			"9": "<sup>9</sup> ho ba kgopo ba tletseng hohle, ha bosoro bo totile hara bana ba batho."
		},
		"13": {
			"1": "<sup>1</sup> Pesalema ya Davida, e qapetsweng motsamaisi wa dibini.",
			"2": "<sup>2</sup> Morena, o tla nne o ntebale ho fihlela neng? O tla mpatela sefahleho sa hao ho fihlela neng?",
			"3": "<sup>3</sup> Ke ho fihlela neng moya wa ka o tla utlwa bohloko, le pelo ya ka e hlomohe ka matsatsi wohle? Sera sa ka se tla ntlhola ho fihlela neng?",
			"4": "<sup>4</sup> Morena Modimo wa ka, tadima, o nkarabe hle; ako edise mahlo a ka, esere ka roballa ruri,",
			"5": "<sup>5</sup> sera sa ka sa tshoha se re: “Ke mo hlotse,” le ba ntwantshang ba thabela ho wa ha ka.",
			"6": "<sup>6</sup> Ha e le nna, ke tshepile mohau wa hao; pelo ya ka e ke e nyakalle hobane o mpholositse.",
			"7": "<sup>7</sup> A nke ke binele Morena, hobane o nketseditse tse molemo."
		},
		"14": {
			"1": "<sup>1</sup> Pesalema ya Davida, e qapetsweng motsamaisi wa dibini. Ka pelong sethoto se re: “Ha ho na Modimo.” Diketso tsa batho di bodile, di a nyonyeha, ha ho le ya mong ya etsang tse ntle.",
			"2": "<sup>2</sup> Morena, a le mahodimong, o tadima bana ba batho, ho bona hore na ho teng ya utlwisisang, ya batlang Modimo.",
			"3": "<sup>3</sup> Bohle ba kgelohile, ba senyehile kaofela; ha ho ya etsang tse ntle, ha ho le ya mong.",
			"4": "<sup>4</sup> Na baa bohle ha ba na tsebo, baa ba etsang tse sa lokang, baa ba itjellang setjhaba sa ka, jwalokaha ba eja bohobe, ba sa ipiletse ho Morena?",
			"5": "<sup>5</sup> Jwale ba tla tshoha haholo, ba tshohe, hobane Modimo o ka thekong, ya moloko o lokileng.",
			"6": "<sup>6</sup> Lona le ka soma merero ya ya hlophehileng, empa Morena ke setshabelo sa hae.",
			"7": "<sup>7</sup> E se eka pholoho ya Iseraele e ka tswa Sione! Mohla Morena a kgutlisang setjhaba sa hae, a se kgutlisa bothopuweng, Jakobo o tla nyakalla, Iseraele le yena a thabe."
		},
		"15": {
			"1": "<sup>1</sup> Pesalema ya Davida. Morena, ke mang ya ka dulang ka Tempeleng ya hao? Ke mang ya ka ahang thabeng ya hao e halalelang?",
			"2": "<sup>2</sup> Ke ya metsamao e se nang kodi, ya etsang tse lokileng; ya buang nnete e tswang pelong ya hae,",
			"3": "<sup>3</sup> ya sa etseletseng ka leleme la hae, ya sa etseng mohahabo hampe, ya sa tlameletseng wa habo,",
			"4": "<sup>4</sup> ya nyedisang ya kgopo, empa a hlompha ba tshabang Morena. Leha a ka senyehelwa, ha a kwenehele kano ya hae.",
			"5": "<sup>5</sup> Ha a adimane ka tjhelete ho iphumanela phaello, ha a amohele tjotjo ho ahlola ya se nang molato. Ya etsang tsena a ke ke a sisinngwa le ka mohla."
		},
		"16": {
			"1": "<sup>1</sup> Pesalema ya Davida. Ako mpaballe Modimo, hobane ke tshabela ho wena.",
			"2": "<sup>2</sup> Ke re ho Morena: “Ke wena Morena wa ka, ha ke na lehlohonolo ntle ho wena.”",
			"3": "<sup>3</sup> Ha e le medimo ya bohata e lefatsheng, ba kgahlwang ke yona ba rohakehile.",
			"4": "<sup>4</sup> Ba mathang kamora yona ba ipakela mahlomola; nke ke ka e etsetsa nyehelo ya madi, esita le ho bolela mabitso a yona, ho a bolela ka molomo wa ka.",
			"5": "<sup>5</sup> Morena, ke wena lefa la ka le mohope wa ka; tseo ke nang le tsona di tswa ho wena.",
			"6": "<sup>6</sup> Ke sehetswe kgubung, ruri ke thabela lefa la ka.",
			"7": "<sup>7</sup> Ke tla boka Morena, moeletsi wa ka; le bosiu pelo ya ka e a ntemosa.",
			"8": "<sup>8</sup> Kamehla ke ntse ke hopotse Morena, hobane o ka tsohong la ka le letona, nke ke ka sisinngwa.",
			"9": "<sup>9</sup> Kahoo pelo ya ka e thabile, moya wa ka o nyakaletse, le wona mmele wa ka o tla phomola, o tla phomola o phutholohile;",
			"10": "<sup>10</sup> o ke ke wa ntlohela Nqalong ya Bafu, o ke ke wa lesela motshepuwa wa hao, wa mo lesella ho bolla lebitleng.",
			"11": "<sup>11</sup> O tla mpontsha tsela ya bophelo; thabo e kgaphatsehang e fumanwa ho wena, ho ba ka tsohong la hao le letona ke monyaka o sa feleng."
		},
		"17": {
			"1": "<sup>1</sup> Thapelo ya Davida. Morena, ako utlwe thapedi ya ka, o mamele sello sa ka; o sekehele thapelo ya ka tsebe, hobane e tswa molomong o se nang mano.",
			"2": "<sup>2</sup> A nke ke ahlolwe ke wena, mahlo a hao a bone seo e leng toka.",
			"3": "<sup>3</sup> O hlahlobile pelo ya ka, wa ntlhwela le bosiu, wa nnonya, empa ha wa fumana letho le kgopo; ha ke a bua tse mpe jwaloka ba bang.",
			"4": "<sup>4</sup> Ho ya ka mantswe a tswang molomong wa hao, ke qobile mekgwa ya dinokwane.",
			"5": "<sup>5</sup> Mehato ya ka e latetse mehlala ya hao, maoto a ka ha a a ka a kgothometseha.",
			"6": "<sup>6</sup> Nna ke ipiletsa ho wena Modimo, hobane o tla nkaraba; ntshekehele tsebe, o mamele lentswe la ka.",
			"7": "<sup>7</sup> Ako bonahatse mohau wa hao, mohau o hlollang. Ba balehelang ka tsohong la hao le letona, ke wena ya ba pholosang ho ba ba tsohelang matla.",
			"8": "<sup>8</sup> O mpaballe jwaloka thaka ya leihlo la hao; o mpate moriting wa mapheo a hao,",
			"9": "<sup>9</sup> hole le ba kgopo ba ntlhekefetsang, hole le dira tse ntikanetseng.",
			"10": "<sup>10</sup> Pelo tsa bona ha di na mohau, melomo ya bona e tletse boikakaso.",
			"11": "<sup>11</sup> Ba tla ba ntobile, jwale ba nketsetsa sakana-la-nkope, ba ntswepetse mahlo ho nkgatakella fatshe.",
			"12": "<sup>12</sup> Ba jwaloka tau e labalabelang ho harola, le jwaloka tawana e bothileng selaong.",
			"13": "<sup>13</sup> Thusa, Morena! Ba futuhele, o ba dihe; ka sabole ya hao pholosa bophelo ba ka ho ba kgopo;",
			"14": "<sup>14</sup> ka letsoho la hao mpholose Morena, mpholose ho batho bana ba lefatshe, bao moputso wa bona o leng bophelong bona. Ba kgorise sa mpanaphatloha, ba kgorise ka tseo o ba boloketseng tsona; le bana ba bona ba tla di kgotsofalla, ba tle ba di siele le ditloholo tsa bona.",
			"15": "<sup>15</sup> Empa nna, ha ke se ke ahloletswe, ke tla bona fahleho sa hao; ha ke tsoha ke tla kgotsofalla boteng ba hao."
		},
		"18": {
			"1": "<sup>1</sup> Sa motsamaisi wa dibini. Sefela sa Davida, mohlanka wa Morena, seo a neng a se binele Morena, mohla Morena a mo namoletseng matsohong a dira tsa hae, le matsohong a Saule,",
			"2": "<sup>2</sup> a re: Ke a o rata Morena, wena matla a ka.",
			"3": "<sup>3</sup> Morena ke lehaha la ka, ke qhobosheane ya ka, ke monamoledi wa ka. Modimo wa ka ke lefika la ka, leo ke tshabelang ho lona; Morena ke thebe ya ka, ke lenaka la ka le ntwanelang, ke seqhobo sa ka.",
			"4": "<sup>4</sup> Ke ipileditse ho Morena ya lokelang ho roriswa, mme ka pholoswa direng tsa ka.",
			"5": "<sup>5</sup> Maqhubu a lefu a ne a ntikile, phororo tsa timelo di ne di nkukile.",
			"6": "<sup>6</sup> Maraba a lefu a ne a mpotapotile, difi tsa lefu di ne di ntjhehile.",
			"7": "<sup>7</sup> Makaqabetsing a ka ka ipiletsa ho Morena, ka llela Modimo wa ka hore a nthuse; a utlwa lentswe la ka a le ka tempeleng ya hae, sello sa ka sa fihla tsebeng tsa hae.",
			"8": "<sup>8</sup> Lefatshe la reketla, la thothomela, metheo ya dithaba ya tsukutleha, ya reketla, hobane a halefile.",
			"9": "<sup>9</sup> Mosi wa foqoha ka nkong tsa hae, mollo o timetsang wa betseha ka hanong la hae, mashala a hlenneng a tswa ka ho lona.",
			"10": "<sup>10</sup> A phetla mahodimo, a theohela fatshe, leru le letsho le le maotong a hae;",
			"11": "<sup>11</sup> a fofa a palame kerubime, a hoballa a le mapheong a moya.",
			"12": "<sup>12</sup> Lefifi a le etsa lesira la hae, maru a matsho a dusang pula, wona a a etsa tente ya hae;",
			"13": "<sup>13</sup> maru a apolwa ke kganya e mo etellang pele, ha na sefako sa mashala a tukang.",
			"14": "<sup>14</sup> Morena a thwathwaretsa, a thwatharetsa a le mahodimong, Ya Hodimodimo a utlwahatsa lentswe la hae;",
			"15": "<sup>15</sup> a fula ka metsu ya hae, dira tsa qhalana, a betsa mahadima, mme tsa phasaphasa.",
			"16": "<sup>16</sup> Madiba a mawatle a bonahala tlasetlase, metheo ya lefatshe ya phetleha, ha ho omana wena Morena, ha ho foka moya o tswang ka nkong tsa hao.",
			"17": "<sup>17</sup> Morena a nnanabela a le hodimo, a nnanabela a ntshwara, a nkinola metsing a lewatle;",
			"18": "<sup>18</sup> a nnamolela sereng sa ka se matla, ho ba ntlhoileng, ba neng ba mphekisa.",
			"19": "<sup>19</sup> Ba mphutuhela mohla tlokotsi ya ka, empa Morena a nthusetsa;",
			"20": "<sup>20</sup> a ntokolla, a mpholosa, a mpholosa hobane a nthata.",
			"21": "<sup>21</sup> Morena o mputsitse ho ya ka ho loka ha ka, o mpuseleditse ho ya ka ho hloka molato ha ka.",
			"22": "<sup>22</sup> Ke tiiseditse tseleng ya Morena, ha ke a etsa bokgopo, ka arohana le Modimo wa ka.",
			"23": "<sup>23</sup> Ke fadimehetse kahlolo tsa hae tsohle, ha ke a qhelela taelo tsa hae kathoko.",
			"24": "<sup>24</sup> Mahlong a hae ha ke na kodi, ke ipolokile ke se na molato.",
			"25": "<sup>25</sup> Morena o mputsitse ho ya ka ho loka ha ka, hobane o a bona hore ke hlwekile.",
			"26": "<sup>26</sup> Ho ya tshepahalang, o a tshepahala; ho ya se nang kodi, o hloka kodi.",
			"27": "<sup>27</sup> Ho ya hlwekileng, o hlwekile; empa ho molotsana, o masene.",
			"28": "<sup>28</sup> Ke wena ya pholosang setjhaba se hlophehileng, empa o kokobetsa baikgohomosi.",
			"29": "<sup>29</sup> Morena, ke wena lebone la ka, Modimo wa ka o bonesa lefifi la ka.",
			"30": "<sup>30</sup> Ka thuso ya hao nka thula dira tsa ka, ka thuso ya Modimo wa ka nka tlola lerako.",
			"31": "<sup>31</sup> Tsela tsa Modimo di phethehile, tshepiso tsa Morena ke tsa nnete; yena ke thebe ya bohle ba tshabelang ho yena.",
			"32": "<sup>32</sup> Modimo ke mang, haese Morena? Lefika ke mang, haese Modimo wa rona?",
			"33": "<sup>33</sup> Ke yena Modimo ya mmatlafatsang, ya ntsamaisang tseleng e ntle;",
			"34": "<sup>34</sup> ya potlakisang maoto a ka jwaloka a dikgama, ya mpeang hodima dihlaba;",
			"35": "<sup>35</sup> yena ya nthutang ho lwana, yena ya nthutang ho hula seqha sa lethose.",
			"36": "<sup>36</sup> O nnea thebe ya hao e pholosang, letsoho la hao le letona le a ntshehetsa, paballo ya hao e a nkgodisa.",
			"37": "<sup>37</sup> O ntlhekela tsela e batsi, maoto a ka ha a thelle.",
			"38": "<sup>38</sup> Ke lelekisa dira tsa ka, ke be ke di tshware; ha ke kgutle ke eso di timetse.",
			"39": "<sup>39</sup> Ke a di hlathaka, di sitwa ho tsoha, di wela tlasa maoto a ka.",
			"40": "<sup>40</sup> O mmatlafaletsa ntwa, ba ntwantshang o ba bea tlasa ka.",
			"41": "<sup>41</sup> O etsa hore dira tsa ka di ntshupe ka direthe, ba ntlhoileng ke a ba timetsa.",
			"42": "<sup>42</sup> Ba llela thuso, ba hloka mopholosi; ba llela Morena, ha a ba arabe.",
			"43": "<sup>43</sup> Ke ba thumisa jwaloka lerole, lerole le fefolwang ke moya, ke ba hatakela jwaloka seretse se tseleng.",
			"44": "<sup>44</sup> O nnamolela meferefereng ya setjhaba, o nketsa mmusi wa ditjhaba; ditjhaba di a ntshebeletsa, ditjhaba tseo ke neng ke sa di tsebe.",
			"45": "<sup>45</sup> Hang ha di nkutlwa di a mmamela; di ipea tlasa puso ya ka ha di mpona.",
			"46": "<sup>46</sup> Ditjhaba di kgathala matla, di tswa di thothomela qhobosheaneng tsa tsona.",
			"47": "<sup>47</sup> Modimo o a phela! Ho bokwe Lefika la ka! Modimo, mopholosi wa ka, a ke a thoholetswe!",
			"48": "<sup>48</sup> Modimo ya ntshitsang ka diphetetso, ya beang ditjhaba tlasa ka.",
			"49": "<sup>49</sup> O nnamolela direng tsa ka, o mphahamisetsa kahodimo, kahodimo ho ba ntwantshang, o nnamolela diatleng tsa ya sehloho.",
			"50": "<sup>50</sup> Ka baka leo, ke tla o boka hara ditjhaba, ke roke lebitso la hao Morena,",
			"51": "<sup>51</sup> wena ya neang kgosi ya hao, ya e neang tlholo e kgolo, ya bontshang mohau ho motlotsuwa wa hao, ho Davida le ditloholo tsa hae kamehla le mehla."
		},
		"19": {
			"1": "<sup>1</sup> Pesalema ya Davida, e qapetsweng motsamaisi wa dibini.",
			"2": "<sup>2</sup> Mahodimo a phatlalatsa tlotla ya Morena, sebaka sa lehodimo se a bolela, se bolela mosebetsi wa diatla tsa hae;",
			"3": "<sup>3</sup> letsatsi ka leng le phetela le leng, bosiu ka bong bo tsebisa bo bong,",
			"4": "<sup>4</sup> ho se puo, ho se polelo, ho se mantswe a utlwahalang.",
			"5": "<sup>5</sup> Empa modumo wa tsona o anetse lefatshe lohle, polelo tsa tsona di finyeletse, di finyeletse pheletsong tsa lefatshe. Mahodimong, Modimo o hlometse letsatsi tente,",
			"6": "<sup>6</sup> mme lona le ka monyadi a etswa leqatheng, jwaloka mohale, le thabela ho qeta tsela ya lona.",
			"7": "<sup>7</sup> le tjhaba ntlheng e nngwe ya mahodimo, le potoloha ho fella ntlheng e nngwe; ha ho letho le ka balehang mofuthu wa lona.",
			"8": "<sup>8</sup> Molao wa Morena o phethehile, ke mmusapelo; temoso tsa Morena di a tshepahala, di hlalefisa sethoto.",
			"9": "<sup>9</sup> Melao ya Morena e lokile, e hlatswa pelo; taelo ya Morena e hlakile, e edisa mahlo.",
			"10": "<sup>10</sup> Ho tshaba Morena ke ntho e molemo, e ke keng ya fetoha ho isa kgale; dikahlolo tsa Morena ke tsa nnete, kaofela ha tsona di lokile.",
			"11": "<sup>11</sup> Di kgahleha ho feta kgauta, ho feta le kgauta e hlwekisitsweng haholo; di monate ho feta mahe a dinotshi, mahe a rothang kgekgeng ya tsona.",
			"12": "<sup>12</sup> Di ruta mohlanka wa hao, ya di bolokang o fumana moputso o moholo.",
			"13": "<sup>13</sup> Empa ke mang ya ka elellwang diphoso tsa hae? Ako ntokolle ho tseo ke sa di tsebeng.",
			"14": "<sup>14</sup> Phemisa mohlanka wa hao, o mo phemise boikgantsho, o se ke wa dumella hore bo mpuse. Kahoo ke tla hloka kodi, ke hloke molato wa sebe se seholo.",
			"15": "<sup>15</sup> Ako kgahlwe ke mantswe a tswang molomong wa ka, le ke menahano e ka pelong ya ka, wena Morena, lefika la ka, le molopolli wa ka."
		},
		"20": {
			"1": "<sup>1</sup> Pesalema ya Davida, e qapetsweng motsamaisi wa dibini.",
			"2": "<sup>2</sup> Morena a ke a o arabe tsatsing la matshwenyeho, lebitso la Modimo wa Jakobo le o sireletse.",
			"3": "<sup>3</sup> A ke a o thuse a le Sehalalelong, a o tshehetse a le Sione.",
			"4": "<sup>4</sup> A ke a hopole dinyehelo tsohle tsa hao, a thabele ditjheso tsa hao.",
			"5": "<sup>5</sup> A ke a o fe se ratwang ke pelo ya hao, a phethahatse merero yohle ya hao.",
			"6": "<sup>6</sup> Re ke re etsetse tlholo ya hao ditlatse, re phahamise mekgele ka lebitso la Modimo, bitso la Modimo wa rona. Morena a ke a phethahatse dikopo tsohle tsa hao.",
			"7": "<sup>7</sup> Jwale ke a tseba hore Morena o nea tlholo, o e nea Motlotsuwa wa hae, o mo arabela a le sehalalelong, a le sehalalelong sa hae sa lehodimo. O mo arabela ka ketso tse pholosang, ketso tsa letsoho la hae le letona.",
			"8": "<sup>8</sup> Ba bang ba tshepile kariki tsa ntwa, ba bang ba tshepile dipere, empa rona re tshepile lebitso la Morena, lebitso la Morena Modimo wa rona.",
			"9": "<sup>9</sup> Bona ba tla kgothometseha, ba we, empa rona re tla ema re tiile.",
			"10": "<sup>10</sup> Morena, ako nee kgosi tlholo; re arabele ha re ipiletsa ho wena."
		},
		"21": {
			"1": "<sup>1</sup> Pesalema ya Davida, e qapetsweng motsamaisi wa dibini.",
			"2": "<sup>2</sup> Kgosi e thabela matla a hao Morena, e nyakallela thuso ya hao hakaakang!",
			"3": "<sup>3</sup> O e neile se ratwang ke pelo ya yona, ha o a ka wa e hanela kopo e tswang molomong wa yona.",
			"4": "<sup>4</sup> O kgahlanyeditse kgosi ka mahlohonolo, wa e rwesa mofapahlooho wa kgauta e hlwekisitsweng.",
			"5": "<sup>5</sup> E kopile bophelo ho wena, mme o e file bona, wa e ekeletsa ditshiu, kamehla le mehla.",
			"6": "<sup>6</sup> Tlotla ya yona e kgolo ka thuso ya hao, o e apesitse kganya le hlompho.",
			"7": "<sup>7</sup> O e neile mahlohonolo ho isa kgale, wa e thabisa haholo ka boteng ba hao.",
			"8": "<sup>8</sup> Kgosi e tshepile Morena, ka baka la mohau wa Ya Hodimodimo, e ke ke ya sisinngwa.",
			"9": "<sup>9</sup> Letsoho la hao, kgosi, le tla fihlela dira tsohle tsa hao, letsoho la hao le letona le tla fihlela bohle, bohle ba o hloileng;",
			"10": "<sup>10</sup> hang ha o hlaha, o tla ba fedisa; o ba fedise eka ba ka seboping sa mollo. Morena o tla ba metsa ha a halefile, mollo o ba tjhese.",
			"11": "<sup>11</sup> O tla hlakola bana ba bona lefatsheng, le ditloholo tsa bona hara bana ba batho.",
			"12": "<sup>12</sup> Ha ba rera ho o etsetsa bobe, ha ba loha mano, ba ke ke ba atleha;",
			"13": "<sup>13</sup> o tla etsa hore ba o supe ka direthe, o hule seqha sa hao ho ba fula.",
			"14": "<sup>14</sup> Thusa, Morena, ka matla a hao! Re tla bina, re roke bonatla ba hao."
		},
		"22": {
			"1": "<sup>1</sup> Pesalema ya Davida. Taelo ho motsamaisi wa dibini: E binwe ka modumo wa “Kgama ya meso”.",
			"2": "<sup>2</sup> Modimo wa ka, Modimo wa ka, o ntahletseng? O hole le ho mpholosa, ha o utlwe ho dumaela ha ka.",
			"3": "<sup>3</sup> Modimo wa ka, ke ipiletsa le motsheare, empa ha o nkarabe; ke howa le bosiu, ha ke kgutse.",
			"4": "<sup>4</sup> Athe wena o a halelela, wena eo Iseraele a o binelang dithoko.",
			"5": "<sup>5</sup> Bo-ntata rona ba nnile ba o tshepa; ba o tshepa, mme wa ba namolela.",
			"6": "<sup>6</sup> Ba nnile ba o llela, mme ba phonyoha; ba o tshepa, mme ha ba a ka ba hlajwa ke dihlong.",
			"7": "<sup>7</sup> Empa nna ke seboko, ha ke motho; ke sekgobo ho bohle, ke nyediswa ke setjhaba.",
			"8": "<sup>8</sup> Bohle ba mponang ba a ntshoma, ba nnyekoletsa melomo, ba ntshisinyetsa dihlooho, ba re:",
			"9": "<sup>9</sup> “O tshepile Morena! A ke a mo lopolle, a mo pholose haeba a mo rata!”",
			"10": "<sup>10</sup> Athe ke wena ya nntshitseng popelong ya mme, wa etsa hore mme a ntshike sefubeng sa hae;",
			"11": "<sup>11</sup> ke abetswe wena ho tloha tswalong ya ka, o bile Modimo wa ka ke sa le popelong ya mme.",
			"12": "<sup>12</sup> Se be hole le nna, hobane matshwenyeho a haufi, mme ha ho ya ka nthusang.",
			"13": "<sup>13</sup> Dipohwana tse ngata di ntikile, dipoho tsa ditonana tsa Bashane di mpokanetse;",
			"14": "<sup>14</sup> dira di mpetletse meno, jwaloka tau tse purumang, tse harolang.",
			"15": "<sup>15</sup> Ke jwaloka metsi a tsholohang, masapo a ka a tswenehile; pelo ya ka e jwaloka tshotso, e qhibidiha ka sefubeng sa ka;",
			"16": "<sup>16</sup> mmetso wa ka o omeletse jwaloka lengetana, leleme la ka le kgomaretse mahalapeng a ka. O nthobaditse leroleng la lefu.",
			"17": "<sup>17</sup> Dintja tse ngata di ntikile, sehlopha sa dinokwane se ntikanetse, tsena di ntlepotse maoto le matsoho.",
			"18": "<sup>18</sup> Nka bala masapo a ka kaofela. Batho ba ntjhebile, ba mmakaletse;",
			"19": "<sup>19</sup> ba arolelana diaparo tsa ka, ba laola aparo sa ka ka lotho.",
			"20": "<sup>20</sup> Empa wena Morena, o se be hole le nna; wena, matla a ka, potlakela ho nthusa.",
			"21": "<sup>21</sup> Pholosa bophelo ba ka saboleng; ke bona feela, bo pholose marong a ntja.",
			"22": "<sup>22</sup> Mpholose ditleneng tsa tau; nna ya fokolang mpholose nakeng tsa dinare.",
			"23": "<sup>23</sup> Ke tla tumisa lebitso la hao hara bana beso, ke o rorise hara phutheho, ke re:",
			"24": "<sup>24</sup> “Lona ba hlomphang Morena, mo roriseng; lona ditloholo tsohle tsa Jakobo, mo tlotliseng; lona ditloholo tsohle tsa Israele, mo tshabeng.",
			"25": "<sup>25</sup> “Ha a a ka a nyedisa ya hlophehileng, leha e le ho se tsotelle bohlophehi ba hae; ha a a ka a mo patela fahleho sa hae, empa o ile a utlwa ha a mo llela.”",
			"26": "<sup>26</sup> Ke tla o rorisa phuthehong e kgolo, kapele ho ba o hlomphang, ke phethe dikano tsa ka.",
			"27": "<sup>27</sup> Ba eisehang ba tla ja, ba kgore, ba batlang Morena ba tla mo rorisa; pelo tsa bona di ke di thabe kamehla.",
			"28": "<sup>28</sup> Lefatshe ka bophara ba lona le hopole Morena, le ke le kgutlele ho yena; merabe yohle ya lefatshe e itihele, e ke e itihele maotong a hae;",
			"29": "<sup>29</sup> hobane puso ke ya Morena, mme o rena hodima ditjhaba.",
			"30": "<sup>30</sup> Bohle ba nang le matla lefatsheng ba tla itihela maotong a hae; bohle ba fellang leroleng ba tla mo kgumamela. Nna ke tla phelela yena;",
			"31": "<sup>31</sup> ditloholo tsa ka di tla mo sebeletsa. Meloko e tlang e tla tsebiswa Morena,",
			"32": "<sup>32</sup> setjhaba se esong ho tswalwe se tla senolelwa ho loka ha hae: Ona ke mosebetsi wa Morena."
		},
		"23": {
			"1": "<sup>1</sup> Pesalema ya Davida. Morena ke modisa wa ka, ha ke hloke letho.",
			"2": "<sup>2</sup> o nkatla makgulong a matala, o nkisa pela metsi moo ke tla phomola teng.",
			"3": "<sup>3</sup> Ke mmusapelo: O ntsamaisa tseleng tsa ho loka, ka baka la lebitso la hae.",
			"4": "<sup>4</sup> Leha nka tsamaya kgohlong e lefifi, nke ke ka tshaba bobe, hobane o na le nna, lere la hao le molamu wa hao di a nkgothatsa.",
			"5": "<sup>5</sup> O ntokisetsa dijo mahlong a dira tsa ka; o nkamohela ka ho ntlotsa hlooho ka ole, le ka ho tlatsa mohope wa ka haholo.",
			"6": "<sup>6</sup> Ruri lehlohonolo le mohau di tla ba le nna, ka matsatsi wohle a bophelo ba ka; mme ke tla phela ka tlung ya Morena, ke phele kateng kamehla yohle."
		},
		"24": {
			"1": "<sup>1</sup> Pesalema ya Davida. Lefatshe ke la Morena le tsohle tse ho lona, lefatshe le bohle ba ahileng ho lona.",
			"2": "<sup>2</sup> Ke yena ya le theileng hodima mawatle, a le tiisa hodima madiba.",
			"3": "<sup>3</sup> Ke mang ya ka nyolohelang thabeng ya Morena? Ke mang ya ka emang Sehalalelong sa hae?",
			"4": "<sup>4</sup> Ke ya matsoho a hlokang molato, ya pelo e hlwekileng, ya sa lakatseng mafeela, ya sa hlapanyetseng leshano.",
			"5": "<sup>5</sup> O tla fumana lehlohonolo ho Morena, le ho loka ho Modimo, mopholosi wa hae.",
			"6": "<sup>6</sup> O jwalo moloko wa ba batlang Modimo, ba ratang ho bona fahleho sa hao, wena Modimo wa Jakobo.",
			"7": "<sup>7</sup> Lona menyako, bulehang! Ipuleng, lona menyako ya boholoholo, ho tle ho kene Kgosi e tlotlehang.",
			"8": "<sup>8</sup> Kgosi eo e tlotlehang ke mang? Ke Morena ya matla, wa mohale, Morena eo e leng mohale ntweng.",
			"9": "<sup>9</sup> Lona menyako, bulehang! Ipuleng, lona menyako ya boholoholo, ho tle ho kene Kgosi e tlotlehang.",
			"10": "<sup>10</sup> Kgosi eo e tlotlehang ke mang? Ke Morena wa mabotho, ke yena Kgosi e tlotlehang."
		},
		"25": {
			"1": "<sup>1</sup> Pesalema ya Davida. Morena ke o rapela ka moya wa ka wohle,",
			"2": "<sup>2</sup> ke rapela wena Modimo wa ka. Ke o tshepile, ke se ke ka hlajwa ke dihlong; dira tsa ka di se ke tsa ntsheha.",
			"3": "<sup>3</sup> Bohle ba o tshepang ha ba hlajwe ke dihlong, dihlong di hlaba ba sa tshepahaleng.",
			"4": "<sup>4</sup> Morena, mpontshe ditsela tsa hao, o nthute mehlala ya hao.",
			"5": "<sup>5</sup> Ntsamaise nneteng ya hao, o nthute yona, hobane wena o Modimo ya mpholosang; ke o lebeletse ka matsatsi wohle, ka baka la molemo wa hao Morena.",
			"6": "<sup>6</sup> Morena, hopola lerato le mohau wa hao, hobane esale o le teng ho tloha kgale.",
			"7": "<sup>7</sup> Nteballe dibe le ditlolo tsa botjha ba ka, nkgopole ka mohau wa hao.",
			"8": "<sup>8</sup> Morena o molemo, o lokile; kahoo o busetsa baetsadibe tseleng.",
			"9": "<sup>9</sup> Ba eisehang o ba tsamaisa ho lokeng, o ruta ba eisehang tsela ya hae.",
			"10": "<sup>10</sup> Ditsela tsohle tsa Morena ke tsa mohau le botshepehi, ho ba bolokang selekane sa hae, le ho ba bolokang ditemoso tsa hae.",
			"11": "<sup>11</sup> Ka baka la lebitso la hao Morena, ntshwarele molato wa ka, hobane o moholo.",
			"12": "<sup>12</sup> Haeba ho teng ya tshabang Morena, Morena o tla mmontsha tsela, tsela eo a tshwanetseng ho e kgetha.",
			"13": "<sup>13</sup> Eo o tla phela ka boiketlo, lefatshe e tla ba lefa la ditloholo tsa hae.",
			"14": "<sup>14</sup> Morena ke motswalle wa ba mo tshabang, o ba tsebisa selekane sa hae.",
			"15": "<sup>15</sup> Mahlo a ka a tadimile Morena kamehla, hobane ke yena ya tshwasollang maoto a ka lerabeng.",
			"16": "<sup>16</sup> Retelehela ho nna, o nkgauhele, hobane ke nnotshi, mme ke hlophehile.",
			"17": "<sup>17</sup> Fedisa matshwenyeho a pelo ya ka, o nntshe makaqabetsing a ka.",
			"18": "<sup>18</sup> Tadima ho hlopheha ha ka le tsietsi ya ka, mme o ntshwarele dibe tsa ka tsohle.",
			"19": "<sup>19</sup> Bona kamoo dira tsa ka di leng ngata kateng, le kamoo di ntlhoileng hampe kateng.",
			"20": "<sup>20</sup> Ako baballe bophelo ba ka, o nnamolele, ke se ke ka hlajwa ke dihlong, kaha ke tshabela ho wena.",
			"21": "<sup>21</sup> Ako ntshireletse hobane ke hloka kodi, ke lokile; hobane ke o lebeletse, Morena.",
			"22": "<sup>22</sup> Modimo, ako lopolle Iseraele, o mo lopolle matshwenyehong a hae wohle."
		},
		"26": {
			"1": "<sup>1</sup> Pesalema ya Davida. Nkahlolele Morena; metsamao ya ka ha e na kodi, ke a o tshepa, ha ke thekesele.",
			"2": "<sup>2</sup> Ntlhahlobe, Morena, o nonye maikutlo a ka, hlahlobisisa moya wa ka le pelo ya ka.",
			"3": "<sup>3</sup> Ke hopola mohau wa hao kamehla, ke phela ho ya ka nnete ya hao.",
			"4": "<sup>4</sup> Ha ke ahisane le batho ba leshano, ha ke kopane le baikaketsi.",
			"5": "<sup>5</sup> Ke hloile mokgatlo wa ba etsang bobe, nke ke ka ahisana le ba kgopo.",
			"6": "<sup>6</sup> Ke hlapa matsoho ho bontsha hore ha ke na molato, ke potapota aletare ya hao Morena,",
			"7": "<sup>7</sup> ke ntse ke bina sefela sa teboho, mme ke bolela dimakatso tsa hao.",
			"8": "<sup>8</sup> Morena, ke rata ntlo eo o ahileng ho yona, e leng sebaka seo tlotla ya hao e dulang ho sona.",
			"9": "<sup>9</sup> O se ke wa ntimetsa mmoho le baetsadibe, wa fedisa bophelo ba ka mmoho le ba bona, bona ba ratang ho tsholla madi,",
			"10": "<sup>10</sup> bao matsoho a bona a etsang tsa bolotsana, bao diatla tsa bona di amohelang tjotjo.",
			"11": "<sup>11</sup> Ha e le nna, metsamao ya ka ha e na kodi; ako ntopolle, o nkgauhele.",
			"12": "<sup>12</sup> Maoto a ka a eme motsitseng; Morena, ke tla o boka diphuthehong."
		},
		"27": {
			"1": "<sup>1</sup> Pesalema ya Davida. Morena ke lesedi la ka le pholoho ya ka; nka tshaba mang? Morena ke setshabelo sa bophelo ba ka; nka tshoha mang?",
			"2": "<sup>2</sup> Ha ba etsang bobe ba ntwantsha ho mpolaya, dira tseo tsa ka le bao ba ntlhoileng ba a kgothometseha, ba we.",
			"3": "<sup>3</sup> Leha nka dikanelwa ke mara, nke ke ka tshoha letho; esita leha nka futuhelwa, le teng ke tla nne ke be le tshepo.",
			"4": "<sup>4</sup> Ntho e le nngwe feela eo ke e kopang, eo ke e batlang ho Morena, ke hore ke phele ka tlung ya Morena ka matsatsi wohle a bophelo ba ka, ke tle ke bohe bokgabane ba Morena, ke bo nahanisise ke le ka Tempeleng ya hae.",
			"5": "<sup>5</sup> Nakong ya tsietsi o tla ntshireletsa, a ntshireletse motlotlwaneng wa hae, a mpate motsheo ho tente ya hae, a ntlhwesetse hodima lefika la pholoho.",
			"6": "<sup>6</sup> Jwale ke tla phahamela dira tsa ka tse ntikileng, ke tla etsa mohoo wa thabo ha ke nyehela, ha ke nyehela ka mahlabelo ka tenteng ya hae, ke bine, ke roke Morena.",
			"7": "<sup>7</sup> Ako nkutlwe, Morena, ha ke ipiletsa ho wena; o nkgauhele, o nkarabe.",
			"8": "<sup>8</sup> Pelo ya ka e lohotha wena, e re: “Batla fahleho sa hae.” Ruri ke batla fahleho sa hao, wena Morena.",
			"9": "<sup>9</sup> O se mpatele fahleho sa hao; o se halefele mohlanka wa hao, wa mo leleka. Ke wena mothusi wa ka, o se ke wa ntebela; o se ke wa ntahla Modimo, mopholosi wa ka.",
			"10": "<sup>10</sup> Leha ntate le mme ba ka ntahla, Morena o tla nthola.",
			"11": "<sup>11</sup> Mpontshe tsela ya hao Morena, o ntsamaise mmileng o bataletseng, ka baka la ba ntaletseng.",
			"12": "<sup>12</sup> Se tlohele dira tsa ka ho etsa borata ka nna, hobane paki tsa bohata di eme lepaketla di a nqosa, di bile di a ntshokela.",
			"13": "<sup>13</sup> Ruri Morena o tla ntswela molemo, a ntswele molemo lefatsheng la ba phelang.",
			"14": "<sup>14</sup> Lebella Morena, o be sebete; tiya pelo, o lebelle Morena."
		},
		"28": {
			"1": "<sup>1</sup> Pesalema ya Davida. Ke ipiletsa ho wena Morena; Lefika la ka, ntshekehele tsebe, esere ha o sa mmamele, ka ba jwaloka ba theohelang, ba theohelang lebitleng.",
			"2": "<sup>2</sup> Ako utlwe thapedi ya ka, ha ke o llela, ke phahamiseditse matsoho a ka Sehalalelong se halalelang ka ho fetisisa.",
			"3": "<sup>3</sup> Se nkahlole le ba kgopo, ba etsang tse sa lokang, ba buisanang le batho ka kgotso, empa pelo tsa bona di tletse bobe.",
			"4": "<sup>4</sup> Ba putse ho ya ka mesebetsi ya bona, ho ya ka bobe ba diketso tsa bona; ba putse ho ya ka mesebetsi, mesebetsi ya matsoho a bona, o ba nee tse ba lokelang.",
			"5": "<sup>5</sup> Kaha ba sa natse diketso tsa Morena, le ho tsotella mesebetsi, Mesebetsi ya matsoho a hae, o tla ba tamolla, a ba timetse.",
			"6": "<sup>6</sup> Ho bokwe Morena, hobane o utlwile thapedi ya ka.",
			"7": "<sup>7</sup> Morena ke matla a ka le thebe ya ka; pelo ya ka e mo tshepile, mme o nthusitse; pelo ya ka e nyakaletse, ke mmoka ka dipina.",
			"8": "<sup>8</sup> Morena ke matla a setjhaba sa hae, ke setshabelo se pholosang, setshabelo sa Motlotsuwa wa hae.",
			"9": "<sup>9</sup> Pholosa setjhaba sa hao, o hlohonolofatse lefa la hao; o se fepe, o se pepe kamehla le mehla."
		},
		"29": {
			"1": "<sup>1</sup> Pesalema ya Davida. Thoholetsang Morena, lona bara ba Modimo; thoholetsang tlotla le matla a Morena.",
			"2": "<sup>2</sup> Thoholetsang tlotla e lokelang lebitso la Morena; kgumamelang Morena le kgabile, le kgabile ka tse halalelang.",
			"3": "<sup>3</sup> Lentswe la Morena le utlwahala hodima metsi, Modimo ya tlotlehang o a thwathwaretsa, Morena o hodima metsi a mawatle.",
			"4": "<sup>4</sup> Lentswe la Morena le matla, lentswe la Morena le a tshabeha.",
			"5": "<sup>5</sup> Lentswe la Morena le roba difate tsa dikedare, Morena o roba dikedare, kedare tsa Lebanone.",
			"6": "<sup>6</sup> Lebanone o e thadisa jwaloka namane, le Sirione jwaloka pohwana ya nare.",
			"7": "<sup>7</sup> Lentswe la Morena le tlola malakabe;",
			"8": "<sup>8</sup> lentswe la Morena le tetemisa lehwatata, Morena o tetemisa lehwatata la Kadeshe.",
			"9": "<sup>9</sup> Lentswe la Morena le ekethehisa difate, le fohle meru, mme ka tempeleng ya hae bohle ba re: “O a tlotleha!”",
			"10": "<sup>10</sup> Morena o ne a rena hodima morallo wa metsi, Morena ke kgosi e renang kamehla le mehla.",
			"11": "<sup>11</sup> Morena a ke a matlafatse setjhaba sa hae, Morena a ke a se hlohonolofatse ka kgotso."
		},
		"30": {
			"1": "<sup>1</sup> Pesalema ya Davida. Sefela sa ho kgakola tempele.",
			"2": "<sup>2</sup> Ke a o tumisa, Morena, hobane o mpholositse; ha o a ka wa tlohela dira tsa ka ho ithabisa ka nna.",
			"3": "<sup>3</sup> Morena Modimo wa ka, ka ipiletsa, ka ipiletsa ho wena, mme wa mphodisa.",
			"4": "<sup>4</sup> Morena, o nnyolotse Nqalong ya Bafu, wa nkgutlisa ho ba neng ba theohela lebitleng.",
			"5": "<sup>5</sup> Rokang Morena, lona batshepuwa bohle ba hae, le boke lebitso la hae le halalelang.",
			"6": "<sup>6</sup> Kgalefo ya hae ke ya motsotswana feela, lerato la hae ke la bophelo bohle ba motho. Leha nka robala ka meokgo, ha bo esa e se e le nyakallo.",
			"7": "<sup>7</sup> Ha ke ne ke sa iketlile, ka na ka re: “Nke ke ka sisinngwa le ka mohla!”",
			"8": "<sup>8</sup> Morena, ka mohau wa hao o ntshireleditse qhobosheaneng; yare ha o mpatela fahleho sa hao, ka tshoha haholo.",
			"9": "<sup>9</sup> Ka ipiletsa ho wena Morena, ka etsa thapedi ho Morena, ka re:",
			"10": "<sup>10</sup> “O ka ruang ka madi a ka, le ka ho theohela ha ka lebitleng? Na bafu ba ka o boka, kapa ba bolela botshepehi ba hao?",
			"11": "<sup>11</sup> Ako nkutlwe, Morena, mme o nkgauhele; Morena, ako be mothusi wa ka!”",
			"12": "<sup>12</sup> Bofifi ba ka o bo fetotse mohobelo; o ntlhobodisitse thapo, wa nkapesa seaparo sa thabo,",
			"13": "<sup>13</sup> e le hore moya wa ka o tle o o roke o sa kgaotse; Morena Modimo wa ka, ke tla o boka kamehla le mehla."
		},
		"31": {
			"1": "<sup>1</sup> Pesalema ya Davida, e qapetsweng motsamaisi wa dibini.",
			"2": "<sup>2</sup> Ke tshabela ho wena Morena; ke se ke ka hlajwa ke dihlong le ka mohla. Ako nnamolele ka baka la ho loka ha hao.",
			"3": "<sup>3</sup> Ntshekehele tsebe, o potlakele ho ntopolla. O be lefika leo ke tshabelang ho lona, qhobosheane e mpholosang.",
			"4": "<sup>4</sup> Wena o lefika la ka le qhobosheane ya ka; ntsamaise, o ntataise ka baka la lebitso la hao.",
			"5": "<sup>5</sup> Mphemise leraba leo ke le tjhehetsweng, hobane ke wena setshabelo sa ka.",
			"6": "<sup>6</sup> Ke bea moya wa ka matsohong a hao; o ntopolotse Morena, Modimo ya tshepahalang.",
			"7": "<sup>7</sup> O hloile ba sebeletsang medimo ya bohata, athe nna ke tshepile Morena.",
			"8": "<sup>8</sup> Ke tla nyakalla, ke thabele mohau wa hao, hobane o bone ho hlopheha ha ka, wa lemoha matshwenyeho a ka;",
			"9": "<sup>9</sup> ha o a ka wa nneella dira tsa ka, empa o ntsamaisa ka bolokolohi.",
			"10": "<sup>10</sup> Nkgauhele Morena, hobane ke matshwenyehong; mahlo a ka a motela ke maswabi, esita le moya wa ka, le mmele wa ka.",
			"11": "<sup>11</sup> Bophelo ba ka bo fedile, bo fedile ke mahlomola, dilemo tsa ka di ile ke ho fehelwa; matla a ka a fediswa ke ho hlopheha, le masapo a ka a kgathetse.",
			"12": "<sup>12</sup> Nna ke sekgobo ho dira tsa ka tsohle, haholoholo ho bao ke ahisaneng le bona, ke koko ho metswalle ya ka, ba mponang ditseleng ba a mpaleha.",
			"13": "<sup>13</sup> Ha ke sa hopolwa; jwalokaha eka ke mofu, ke tshwana le ntho e lahlilweng.",
			"14": "<sup>14</sup> Ke utlwa ditshebo tsa ba bangata, ke tshoswa ka nqa tsohle; batho ba nkunuta ba le mmoho, ba rera ho fedisa bophelo ba ka.",
			"15": "<sup>15</sup> Empa nna ke tshepile wena Morena, ke re: “O Modimo wa ka!”",
			"16": "<sup>16</sup> Ditshiu tsa ka di matsohong a hao; nnamolele diatleng tsa dira tsa ka, o nnamolele le ho bahlorisi ba ka.",
			"17": "<sup>17</sup> Ako bontshe mohlanka wa hao, o mmontshe sefahleho, sefahleho se kganyang kgotso, o mpholose ka mohau wa hao.",
			"18": "<sup>18</sup> Morena, ha ke ipiletsa ho wena ke se ke ka hlajwa ke dihlong, empa dihlong di ke di hlabe ba kgopo, ba kgutsiswe ka ho theolelwa Nqalong ya Bafu.",
			"19": "<sup>19</sup> Ba buang leshano ba fetohe dimumu, baikakasi bana ba buang hampe ka ya lokileng, ba ikgohomosetsang yena, ba mo nyedise.",
			"20": "<sup>20</sup> Morena, molemo wa hao o mokaakang! O o boloketse ba o tshabang; pontsheng ya bana ba batho o o etsetsa ba tshabelang ho wena.",
			"21": "<sup>21</sup> O ba pata ho wena ka sebele, hole le merero e mebe ya batho; o ba sireletsa motlotlwaneng wa hao, hole le maleme a jalang diqabang.",
			"22": "<sup>22</sup> Ho bokwe Morena ya mpontshitseng mohau, ya mpontshitseng mohau o hlollang, ha ke ne ke dikilwe, ke futuhetswe.",
			"23": "<sup>23</sup> Matswalong a ka, ka re: “O ntahletse hole le sefahleho sa hao.” Empa wa utlwa thapedi ya ka, ha ke ne ke o llela.",
			"24": "<sup>24</sup> Ratang Morena, lona batshepuwa bohle ba hae; Morena o baballa ba tshepahalang; baikgohomosi bona o ba nea se ba lokelang.",
			"25": "<sup>25</sup> Ebang sebete, le tiye dipelo, lona bohle ba tshepileng Morena."
		},
		"32": {
			"1": "<sup>1</sup> Pesalema ya Davida. Thothokiso e nang le thuto. Ho lehlohonolo ya tshwaretsweng tlolo ya hae, eo sebe sa hae se hlakotsweng.",
			"2": "<sup>2</sup> Ho lehlohonolo motho eo Morena a sa mmalleng molato, eo moya wa hae o se nang thetso.",
			"3": "<sup>3</sup> Ha ke ne ke sa kgutsitse, ke ne ke opelwa ke masapo ke ho dumaela letsatsi lohle.",
			"4": "<sup>4</sup> Motsheare le bosiu letsoho la hao le ne le nkimela, moko wa ka o ne o omella jwalokaha eka o tjheswa ke lebatama, lebatama la lehlabula.",
			"5": "<sup>5</sup> Ka ba ka ipolela sebe sa ka ho wena, ka se ke ka pata molato wa ka; ka re: “Ke tla ipolela ditlolo tsa ka ho Morena;” wena wa ntshwarela molato wa sebe sa ka.",
			"6": "<sup>6</sup> Ka baka leo, bohle ba tshepahalang ba tla o rapela ka nako ya tsietsi. Leha merallo ya metsi e ka aparela hohle, e ke ke ya fihla ho bona.",
			"7": "<sup>7</sup> O setshabelo sa ka, o tla mphemisa matshwenyeho; o nteela hare, o a ntopolla.",
			"8": "<sup>8</sup> Ke tla o ruta, ke o bontshe tsela; ke tla o eletsa, ke o bee leihlo.",
			"9": "<sup>9</sup> O se ke wa tshwana le pere kapa mmeile, tsona di hlokang kelello, di thapiswang ka tomo le marapo; ho seng jwalo o ke ke wa di laola.",
			"10": "<sup>10</sup> Mahlomola a ya kgopo a mangata, athe ya tshepileng Morena o teetswe hare ke mohau wa hae.",
			"11": "<sup>11</sup> Thabelang Morena, le nyakalle, le nyakalle lona ba lokileng; le etse ditlatse, lona ba pelo di ntle."
		},
		"33": {
			"1": "<sup>1</sup> Etsetsang Morena ditlatse, lona ba lokileng, ho mo rorisa ho tshwanela ba pelo di ntle.",
			"2": "<sup>2</sup> Bokang Morena ka harepa, mo rokeng ka seletsa se kgwele di leshome.",
			"3": "<sup>3</sup> Mmineleng sefela se setjha, letsang ka bokgabane, le etse mehoo ya thabo.",
			"4": "<sup>4</sup> Efela lentswe la Morena le lokile, mesebetsi yohle ya hae ke ya nnete.",
			"5": "<sup>5</sup> O rata ho loka le toka; lefatshe lohle le tletse mohau wa Morena.",
			"6": "<sup>6</sup> Mahodimo a entswe ka lentswe la Morena, le mabotho wohle a wona ka polelo ya molomo wa hae.",
			"7": "<sup>7</sup> Morena a bokella metsi a lewatle jwalokaha eka o a tshetse lekukeng, a boloka madiba madumeleng a hae.",
			"8": "<sup>8</sup> Lefatshe lohle le ke le tshabe Morena, baahi bohle ba lona ba mo hlomphe.",
			"9": "<sup>9</sup> O ne a bue, mme tsa eba teng; a laela, mme tsa hlaha.",
			"10": "<sup>10</sup> Morena o nyopisa merero ya ditjhaba, o folodisa mehopolo ya merabe.",
			"11": "<sup>11</sup> Merero ya Morena e tiile kamehla, mehopolo ya pelo ya hae ke ya kamehla.",
			"12": "<sup>12</sup> Ho lehlohonolo setjhaba seo Morena e leng Modimo wa sona, morabe oo a ikgethetseng wona, a ikgethela wona ho ba leruo la hae.",
			"13": "<sup>13</sup> Morena o tadima a le mahodimong, a bone bana bohle ba batho;",
			"14": "<sup>14</sup> a le leahong la hae o sheba baahi bohle ba lefatshe.",
			"15": "<sup>15</sup> Ke yena ya bopileng pelo tsa bona, ya tsebang mesebetsi yohle ya bona.",
			"16": "<sup>16</sup> Kgosi ha e ke a fenye, ha e ke e fenye ka baka la dimphihadi tsa yona, mohale ha a ke a hlole, ha a ke a hlole ka baka la bonatlahadi ba hae.",
			"17": "<sup>17</sup> Ke lefeela ho tshepa ho pholoswa ke pere ya ntwa, e ke ke ya pholosa motho ka matlahadi a yona.",
			"18": "<sup>18</sup> Morena o beile leihlo la hae ho ba mo tshabang, bona ba tshepileng mohau wa hae,",
			"19": "<sup>19</sup> e le hore a tle a ba lopolle lefung, le ho ba phedisa nakong ya tlala.",
			"20": "<sup>20</sup> Meya ya rona e lebeletse Morena, e leng yena thuso le thebe ya rona.",
			"21": "<sup>21</sup> Pelo tsa rona di a mo thabela, re tshepile lebitso la hae le halalelang.",
			"22": "<sup>22</sup> Morena, mohau wa hao o ke o be le rona, hobane re tshepile wena."
		},
		"34": {
			"1": "<sup>1</sup> Pesalema ya Davida; mohla a itlhantshang kapele ho Abimeleke; eo a mo tebela, yaba Davida o a itsamaela.",
			"2": "<sup>2</sup> Ke tla boka Morena ka nako tsohle, ke nne ke mo rorise kamehla.",
			"3": "<sup>3</sup> Ke ithorisa ka Morena, ba eisehang ba ke ba utlwe, mme ba thabe.",
			"4": "<sup>4</sup> A re tlotliseng Morena re le mmoho, a re phafeng lebitso la hae, re le phafe hammoho.",
			"5": "<sup>5</sup> Ke ile ka batla Morena, mme a nkaraba, a ntopolla matswalong wohle a ka.",
			"6": "<sup>6</sup> Ba tadimang ho yena ba kganya kgotso, mahlong a bona dihlong ha di yo.",
			"7": "<sup>7</sup> Motho wa batho ha a ipiletsa ho Morena, Morena o a mo utlwa, o mo pholosa matshwenyehong wohle a hae.",
			"8": "<sup>8</sup> Lengeloi la Morena le sireletsa kamahohle ba mo tshabang, mme le a ba namolela.",
			"9": "<sup>9</sup> Latswang, le utlwe molemo wa Morena! Ho lehlohonolo motho ya tshabelang ho yena.",
			"10": "<sup>10</sup> Tshabang Morena, lona bahalaledi ba hae, hobane ba mo tshabang ha ba hloke letho.",
			"11": "<sup>11</sup> Leha barui ba ka futsaneha, ba lapa, ba batlang Morena ba ke ke ba hloka, ba ke ke ba hloka letho le molemo.",
			"12": "<sup>12</sup> Tloong, bana ba ka, le mmamele, ke tla le ruta ho tshaba Morena.",
			"13": "<sup>13</sup> Ke mang wa lona ya lakatsang ho phela, ya ratang ho bona matsatsi a thabo?",
			"14": "<sup>14</sup> Tshwara leleme la hao le se bue tse mpe, le molomo wa hao o se bue leshano.",
			"15": "<sup>15</sup> Furalla bobe, o etse botle; batla kgotso, o e pheelle.",
			"16": "<sup>16</sup> Morena o beile leihlo la hae ho ba lokileng, o sekehetse sello sa bona tsebe.",
			"17": "<sup>17</sup> Sefahleho sa Morena se sosobane, se sosobanetse ba etsang bobe, hore a ba hlakole lefatsheng, ba se hlole ba hopolwa.",
			"18": "<sup>18</sup> Ha ba lokileng ba lla, Morena o a ba utlwa; o ba lopolla matshwenyehong wohle a bona.",
			"19": "<sup>19</sup> Morena o haufi le ba feletsweng ke tshepo, o pholosa ba meya e tetebetseng.",
			"20": "<sup>20</sup> Mahlomola a ya lokileng a mangata, empa Morena o mo lopolla ho wona wohle.",
			"21": "<sup>21</sup> O baballa masapo wohle a hae, ha ho le le leng la wona le tla robeha.",
			"22": "<sup>22</sup> Bobe bo tla timetsa ya kgopo, ba hloileng ya lokileng ba tla ahlolwa.",
			"23": "<sup>23</sup> Morena o lopolla bophelo ba bahlanka ba hae; ho ba tshabelang ho yena, ha ho le ya mong ya tla ahlolwa."
		},
		"35": {
			"1": "<sup>1</sup> Pesalema ya Davida. Morena, ako lwantshe ba ntwantshang, o futuhele ba mphutuhelang.",
			"2": "<sup>2</sup> Tshwara thebe le thejana, o eme, o nthusetse.",
			"3": "<sup>3</sup> Nka lerumo le kwakwa, o thibe ba ntlhorisang. Ere ho nna: “Ke nna pholoho ya hao.”",
			"4": "<sup>4</sup> Bao ba batlang bophelo ba ka, ba ke ba hlajwe ke dihlong, ba tlontlolohe; bao ba ntherelang bobe, ba ke ba tjhetjhe, ba ferekane.",
			"5": "<sup>5</sup> Ba ke ba tshwane le mmoko, mmoko o fefolwang ke moya, ha lengeloi la Morena le ba kgarametsa.",
			"6": "<sup>6</sup> Tsela ya bona e ke e fifale, e thelle, ha lengeloi la Morena le ba lelekisa.",
			"7": "<sup>7</sup> Ba ntjhehile ka leraba ntle ho lebaka, ba ntjheketse lemena ntle ho lebaka.",
			"8": "<sup>8</sup> Tlokotsi e ke e ba wele hodimo, e ba wele ka tsometso; ba ke ba tshwaswe ke leraba leo ba le tjhehileng, ba wele lemeneng leo ba le tjhekileng.",
			"9": "<sup>9</sup> Jwale nna ke tla thabela Morena, ke nyakallele ho pholoswa ke yena.",
			"10": "<sup>10</sup> Masapo a ka wohle a tla re: “Morena, ke mang ya kang wena, wena molopolli wa mohlophehi ho ya mo fetang ka matla, le wa mohlophehi le mofutsana, ho ya mo tlatlapang?”",
			"11": "<sup>11</sup> Dipaki tse kgopo di eme lepaketla, di mpotsa taba tseo ke sa di tsebeng.",
			"12": "<sup>12</sup> Batho ba mputsa ka bobe bakeng sa botle, moya wa ka o qetwa ke bodutu.",
			"13": "<sup>13</sup> Empa ha ba ne ba kula, nna ke ile ka apara tse mahwashe, ka itlhokofatsa ka ho itima dijo, ka ba rapella ke sa kgaotse,",
			"14": "<sup>14</sup> jwalokaha eka ke rapella motswalle, kapa ke rapella ngwaneso. Ka tsamaya ke iname, ke hlomohile, jwaloka ya llelang mmae.",
			"15": "<sup>15</sup> Ha ke ewa, ba a thaba, ba a mpokanela; ba mpokanele ka mokgwa wa tsometso, ba nkotle ba sa kgaotse.",
			"16": "<sup>16</sup> Baphoqi ha ba phetse ho ntshoma, ba ntsikitlanyetsa meno.",
			"17": "<sup>17</sup> Morena, o tla shebella hoo ho fihlela neng? Pholosa bophelo ba ka bataneng tse purumang; ke bona feela, bo pholose taung tsena.",
			"18": "<sup>18</sup> Ke tla o boka phuthehong e kgolo, e o rorise hara letshwelehadi.",
			"19": "<sup>19</sup> Ba itshemmeng bora ho nna ba se ithabise ka nna, ba ntlhoileng ntle ho lebaka ba se nnyemotse;",
			"20": "<sup>20</sup> hobane ha ba bue tsa kgotso, empa batho ba kgotso, ba fatshe lena, ba ba lohela mano.",
			"21": "<sup>21</sup> Ba nkahlamiseditse melomo, ba re: “Aha! Aha! Re o bone!”",
			"22": "<sup>22</sup> Ke wena Morena, ya boneng; se kgutse! Morena, o se ke wa ba hole le nna.",
			"23": "<sup>23</sup> Phaphama, tsoha, o nkahlolele, lokisa nyewe ya ka, Modimo wa ka, Morena wa ka.",
			"24": "<sup>24</sup> Nkahlolele ho ya ka toka ya hao, Morena Modimo wa ka, batho bao ba tle ba se ke ba ithabisa ka nna.",
			"25": "<sup>25</sup> Ka dipelong tsa bona ba se re: “Aha! Re mo fumane!” Hape ba se re: “Re mo metsitse!”",
			"26": "<sup>26</sup> Bao ba thabelang bobe ho nna ba ke ba hlajwe ke dihlong, ba ferekane mmoho; bao ba iphahamisetsang nna ba ke ba aparelwe ke dihlong, ba tlontlolohe.",
			"27": "<sup>27</sup> Ba kgahlwang ke ho loka ha ka ba ke ba thabe, ba etse ditlatse; kamehla ba re: “Morena o moholo, yena ya kgahlwang ke kgotso, kgotso ya mohlanka wa hae!”",
			"28": "<sup>28</sup> Leleme la ka le tla bolela ho loka ha hao, le o rorise ka matsatsi wohle."
		},
		"36": {
			"1": "<sup>1</sup> Pesalema ya Davida, mohlanka wa Morena, e qapetsweng motsamaisi wa dibini.",
			"2": "<sup>2</sup> Ya kgopo o laolwa ke sebe, sebe se botebong ba pelo ya hae; ho tshaba Modimo ha ho yo ho yena.",
			"3": "<sup>3</sup> Mehopolong ya hae o a ithetsa hoo a sa boneng sebe sa hae, hoo a sa se hloyeng.",
			"4": "<sup>4</sup> Mantswe a tswang molomong wa hae, ke mantswe a mabe, a thetsang; o tlohetse bohlale leha e le botle.",
			"5": "<sup>5</sup> O rera bokgopo a ntse a le phateng tsa hae, o tsamaya tseleng e sa lokang, ha a kgese bobe.",
			"6": "<sup>6</sup> Morena, mohau wa hao o fihla mahodimong, botshepehi ba hao bo fihla marung,",
			"7": "<sup>7</sup> ho loka ha hao ho jwaloka thaba tse telele, dikahlolo tsa hao di jwaloka bodiba, bodiba bo tebileng: Morena, o pholosa motho le yona phoofolo.",
			"8": "<sup>8</sup> Modimo, mohau wa hao ke wa bohlokwa hakaakang! Bana ba batho ba tshabela moriting, moriting wa mapheo a hao.",
			"9": "<sup>9</sup> Ba kgora manoni a ntlo ya hao; o ba nwesa nokaneng ya menate ya hao.",
			"10": "<sup>10</sup> Sediba sa bophelo se ho wena, mme ka sedi la hao re bona lesedi.",
			"11": "<sup>11</sup> O nne o be mohau ho ba o tsebang, o nne o sitse ba pelo di ntle ka ho loka ha hao.",
			"12": "<sup>12</sup> Moikgohomosi a se bee leoto pela ka, letsoho la ya kgopo le se nteleke.",
			"13": "<sup>13</sup> Ba etsang bokgopo ke bao, ba wele! Ba dihetswe fatshe, ba ke ke ba hlola ba tsoha."
		},
		"37": {
			"1": "<sup>1</sup> Pesalema ya Davida. O se ke wa itlhonamisa ka ba etsang bokgopo, o se ke wa honohela ba etsang tse sa lokang.",
			"2": "<sup>2</sup> Ba tla omella kapele jwaloka jwang, ba tla pona jwaloka ditlama, ditlama tse talana.",
			"3": "<sup>3</sup> Tshepa Morena, o etse botle, o tle o iphelele lefatsheng ka kgotso.",
			"4": "<sup>4</sup> Thabela Morena, mme o tla o nea tse lakatswang ke pelo ya hao.",
			"5": "<sup>5</sup> Ipee matsohong a Morena; o mo tshepe, ho tla sebetsa yena.",
			"6": "<sup>6</sup> O tla etsa hore ho loka ha hao ho kganye, ho kganye jwaloka lesedi, le ditokelo tsa hao di kganye jwaloka letsatsi, motsheare o moholo.",
			"7": "<sup>7</sup> Kgoba matshwafo, o lebelle Morena; o se ke wa itlhonamisa ka eo tsohle di mo atlang, e leng ya phethang merero e kgopo.",
			"8": "<sup>8</sup> Kgaotsa ho halefa, o tlohele bohale; o se ke wa itlhonamisa, esere wa etsa bobe.",
			"9": "<sup>9</sup> Ba etsang bokgopo ba tla fediswa; empa ba tshepang Morena lefatshe e tla ba lefa la bona.",
			"10": "<sup>10</sup> Ho se ho se hokae: Ya kgopo o tla be a nyametse; leha o tadima tulong tsa hae, o tla be a le siyo.",
			"11": "<sup>11</sup> Ba ikokobetsang, lefatshe e tla ba lefa la bona, ba thabele kgotso e phethehileng.",
			"12": "<sup>12</sup> Ya kgopo o rera ya lokileng, o mo tsikitlanyetsa meno;",
			"13": "<sup>13</sup> empa Morena o tsheha ya kgopo, hobane o bona hore tsatsi la hae le a tla.",
			"14": "<sup>14</sup> Ba kgopo ba tsomula sabole tsa bona, ba hula diqha tsa bona, ho fula bahlophehi le mafutsana, ho bolaya ba metsamao e metle.",
			"15": "<sup>15</sup> Sabole tsa bona di tla ba hlaba dipelo, diqha tsa bona di tla robeha.",
			"16": "<sup>16</sup> Sejosenyane sa ya lokileng se molemo ho ena le kgora ya ya kgopo;",
			"17": "<sup>17</sup> hobane matla a ya kgopo a tla fediswa, athe Morena o tshehetsa ya lokileng.",
			"18": "<sup>18</sup> Morena o tseba ditshiu tsa ba hlokang kodi, lefa la bona e tla ba le sa feleng.",
			"19": "<sup>19</sup> Ba ke ke ba hlajwa ke dihlong nakong tse mpe, matsatsing a tlala ba tla kgora.",
			"20": "<sup>20</sup> Empa ba kgopo ba tla timela; bao e leng dira tsa Morena ba tla fela jwaloka botle ba makgulo, ba nyamele jwaloka mosi.",
			"21": "<sup>21</sup> Ya kgopo o a adima, empa ha a busetse; ya lokileng o na le mohau, o a fana.",
			"22": "<sup>22</sup> Bao Morena a ba hlohonolofaditseng lefatshe e tla ba lefa la bona; bao a ba rohakileng ba tla fediswa.",
			"23": "<sup>23</sup> Morena ke yena ya tiisang mehato ya batho, mme o kgahlwa ke metsamao ya bona.",
			"24": "<sup>24</sup> Leha ba ka wa, ha ba tjapallele ruri, hobane Morena o ba nenesa ka letsoho.",
			"25": "<sup>25</sup> Nkile ka ba motjha, kajeno ke tsofetse, empa ha ke eso bone ya lokileng a lahlilwe, le ditloholo tsa hae di kopa bohobe.",
			"26": "<sup>26</sup> Kamehla ya lokileng o mohau, o a adimana, mme ditloholo tsa hae ke tlhohonolofatso.",
			"27": "<sup>27</sup> Furalla bobe, o etse botle, o tle o be le leaho kamehla.",
			"28": "<sup>28</sup> Morena o rata ho loka, mme a ke ke a furalla batshepuwa ba hae. Ba kgopo ba tla timella ruri, ditloholo tsa bona di tla fediswa.",
			"29": "<sup>29</sup> Ba lokileng lefatshe e tla ba lefa la bona, ba phele ho lona kamehla le mehla.",
			"30": "<sup>30</sup> Molomo wa ya lokileng o bolela tsa bohlale, leleme la hae le bua tsa ho loka.",
			"31": "<sup>31</sup> Molao wa Modimo wa hae o ka pelong ya hae, maoto a hae ha a thelle.",
			"32": "<sup>32</sup> Ya kgopo o laletse ya lokileng, o batla ho mmolaya.",
			"33": "<sup>33</sup> Morena a ke ke a mo tlohella matsohong a eo, Morena a ke ke a dumela hore a ahlolwe, a fumanwe a le molato, ha a qoswa.",
			"34": "<sup>34</sup> Tshepa Morena, o tiye tseleng ya hae; o tla o phahamisa, lefatshe e tle e be lefa la hao, mme o bone ba kgopo ha ba fediswa.",
			"35": "<sup>35</sup> Ke bone motho ya kgopo, motho wa mohatelli, a atleha sa fate sa leholela;",
			"36": "<sup>36</sup> ka boela ka feta, ka bona a se a le siyo; ka mmatla, a se ke a hlola a fumanwa.",
			"37": "<sup>37</sup> Hlokomela ya phethehileng, o tadime ya lokileng: Motho wa kgotso o tla ba le ditloholo;",
			"38": "<sup>38</sup> empa baetsadibe ba tla timetswa ho hang, le ditloholo tsa ba kgopo di tla fediswa.",
			"39": "<sup>39</sup> Pholoho ya ba lokileng e tswa ho Morena, ke yena setshabelo sa bona nakong ya tlokotsi.",
			"40": "<sup>40</sup> Morena o a ba thusa, o a ba lopolla; o tla nne a ba lopolle ho ba kgopo, a ba pholose, hobane ba tshabetse ho yena."
		},
		"38": {
			"1": "<sup>1</sup> Pesalema ya Davida, ya kgopotso.",
			"2": "<sup>2</sup> Oho, Morena, o se ke wa nkotla o nkgalefetse, o se ke wa nkgalemela o le bohale.",
			"3": "<sup>3</sup> Metsu ya hao e ntlhabile, letsoho la hao le nkotlile habohloko.",
			"4": "<sup>4</sup> Ha ho moo ho seng bohloko mmeleng wa ka, ka baka la kgalefo ya hao; ha ho bophelo masapong a ka, ka baka la sebe sa ka.",
			"5": "<sup>5</sup> Melato ya ka e mpupeditse hlooho, e nkimela jwaloka mojaro o boima.",
			"6": "<sup>6</sup> Maqeba a ka a a nkga, a phephetha boladu, ka baka la bothoto ba ka.",
			"7": "<sup>7</sup> Ke kotlobane, ke a kgokgoba, ke tsamaya tsatsi lohle ke hlomohile.",
			"8": "<sup>8</sup> Letheka la ka le a futha, ha ho moo ho seng bohloko mmeleng wa ka.",
			"9": "<sup>9</sup> Ke a fokola, ke robehile ditho, ke dumaela ka baka la ho hlora ha pelo ya ka.",
			"10": "<sup>10</sup> Morena, o tseba tsohle tseo ke di lakatsang, ho fehelwa ha ka ha ho a pateha ho wena.",
			"11": "<sup>11</sup> Pelo ya ka e otla habohloko, ke feletswe ke matla; mahlo a ka a fifetse.",
			"12": "<sup>12</sup> Metswalle le balekane ba ka ba emeletse thoko le bohloko ba ka, baheso ba emeletse hole le nna.",
			"13": "<sup>13</sup> Ba batlang bophelo ba ka, ba ntjhehile ka maraba, ba ntakaletsang bomadimabe, ba ntherela timelo, tsatsi lohle ba ntohela mano.",
			"14": "<sup>14</sup> Empa nna ke jwaloka tsebetutu, ha ke utlwe; ke jwaloka semumu, ha ke bue.",
			"15": "<sup>15</sup> Nna ke jwaloka motho ya sa utlweng ditsebeng, eo molomong wa hae ho seng dikgang.",
			"16": "<sup>16</sup> Morena, ke tshepile wena; ke wena ya tla nkaraba, Morena Modimo wa ka,",
			"17": "<sup>17</sup> ha ke re: “Ba se ke ba ithabisa ka nna, ba ithorisa ha leoto la ka le thella.”",
			"18": "<sup>18</sup> Ke lekgatheng la ho wa, ke utlwa bohloko kamehla.",
			"19": "<sup>19</sup> Ke bolela molato wa ka, ke swabela sebe sa ka.",
			"20": "<sup>20</sup> Ba itshemmeng bora ho nna ba matla, ba ntlhoileng ntle ho lebaka ba ngatafetse,",
			"21": "<sup>21</sup> e leng ba mpuseletsang botle ka bobe, ba nqosang hobane ke latela botle.",
			"22": "<sup>22</sup> Morena, o se ke wa ntahla; Modimo wa ka, se be hole le nna.",
			"23": "<sup>23</sup> Phakisa o nthuse, Morena, wena mopholosi wa ka."
		},
		"39": {
			"1": "<sup>1</sup> Pesalema ya Davida, e qapetsweng motsamaisi wa dibini; ya Jedutune.",
			"2": "<sup>2</sup> Ke ile ka re: “Ke tla hlokomela metsamao ya ka, ke tle ke se ke ka etsa sebe ka leleme la ka; ke tla tshwara leleme la ka ha ya kgopo a ntse a le pela ka.”",
			"3": "<sup>3</sup> Ke ne ke kgutsitse jwaloka semumu, ke thotse; ka baka la katleho ya hae, bohloko ba ka ba nna ba tota,",
			"4": "<sup>4</sup> pelo ya ka ya tlallana, ha ke ntse ke fehelwa ka tuka malakabe, ka ba ka bua, ka re:",
			"5": "<sup>5</sup> “Morena, ako ntsebise pheletso ya ka, le bolelele ba matsatsi a ka; a nke ke tsebe hore na bophelo ba ka bo feta kapele hakaakang!",
			"6": "<sup>6</sup> Bona, matsatsi a ka o a lekantse, o a lekantse ka bophara ba seatla, bolelele ba bophelo ba ka hase letho mahlong a hao. Ruri motho ya phelang ke lefeela.",
			"7": "<sup>7</sup> “Motho ya tsamayang o ka seriti feela, maruo ao a ipokellelang wona ke lefeela; ha a tsebe hore na a tla sebediswa ke mang.”",
			"8": "<sup>8</sup> Jwale, Morena, ekaba ke sa lebeletseng? Tshepo ya ka e ho wena.",
			"9": "<sup>9</sup> Ntopolle ditlolong tsa ka tsohle, se nketse sesomo ho dithoto.",
			"10": "<sup>10</sup> Ke jwaloka semumu, ha ke na puo, hobane ke wena ya sebetsang.",
			"11": "<sup>11</sup> Mphemise dikotlo tsa hao, letsoho la hao le nqetile.",
			"12": "<sup>12</sup> O kgalemela motho ka ho mo otla, ka ho mo otlela melato ya hae, o fedisa seo a se ratang jwalokaha eka se jewa ke tshwele. Ruri motho ke lefeela.",
			"13": "<sup>13</sup> Morena, ako utlwe thapelo ya ka, o sekehele thapedi ya ka tsebe, o se hane ho mamela sello sa ka. Ke mojaki naheng ya hao, ke mofeti jwaloka bo-ntate.",
			"14": "<sup>14</sup> Se ntjamele, ke tle ke thabe, ke eso ikele, mme ka ba siyo."
		},
		"40": {
			"1": "<sup>1</sup> Pesalema ya Davida, e qapetsweng motsamaisi wa dibini.",
			"2": "<sup>2</sup> Ke ile ka lebella Morena ka mamello; a retelehela ho nna, a mamela sello sa ka.",
			"3": "<sup>3</sup> A nnyolla mokoting wa timelo, tebetebeng ya seretse, a nkemisa hodima lefika, a tiisa mehato ya ka.",
			"4": "<sup>4</sup> A etsa hore ke bine sefela se setjha, se rorisang Modimo wa rona. Ba bangata ha ba bona hona, ba tla tshaba Morena, ba mo tshepe.",
			"5": "<sup>5</sup> Ho lehlohonolo motho ya tshepang, ya beileng tshepo ya hae ho Morena, ya sa kgemeng le baikakasi, le ba kgeloswang ke mashano.",
			"6": "<sup>6</sup> Morena Modimo wa ka, o re etseditse tse kgolo, e leng mesebetsi ya hao e makatsang, le merero ya hao e makatsang; ha ho ya ka lekanngwang le wena. Ha nka rata ho e bolela le ho e phatlalatsa, e mengata hoo e ke keng ya balwa.",
			"7": "<sup>7</sup> Ha o kgahlwe ke sehlabelo kapa nyehelo, o thibolotse tsebe tsa ka. Ha o batle setjheso kapa sehlabelo e leng tse etswang ka baka la dibe.",
			"8": "<sup>8</sup> Ke moo ke ileng ka re: “Bona, ke a tla. Ho ngotswe ka nna Bukeng ya Molao:",
			"9": "<sup>9</sup> Ke thabela ho etsa thato ya hao, Modimo wa ka. Molao wa hao o ka pelong ya ka.”",
			"10": "<sup>10</sup> Ke boletse tsa ho loka ha hao, ka di bolela phuthehong e kgolo; wena Morena, o a tseba, ha ke a ka ka kgutsa.",
			"11": "<sup>11</sup> Ha ke a ka ka pata ho loka ha hao, ka ho pata pelong ya ka, ke boletse botshepehi ba hao, ka bolela le yona thuso ya hao; ha ke a ka ka pata, ka patela phutheho e kgolo, ka e patela mohau le nnete ya hao.",
			"12": "<sup>12</sup> Morena, o se ke wa ntima lerato la hao, mohau wa hao le nnete ya hao di nne di mpoloke ka mehla yohle.",
			"13": "<sup>13</sup> Ke aparetswe ke ditlokotsi, tlokotsi tse ke keng tsa balwa, melato ya ka e ntshwere, e ntshwere hoo ke sitwang le ho sheba, e mengata ho feta qoba tsa moriri wa ka, pelo ya ka e nyahame.",
			"14": "<sup>14</sup> Ako kgahlwe ho nnamolela, Morena; Morena, phakisa o nthuse.",
			"15": "<sup>15</sup> Ba batlang ho timetsa bophelo ba ka ba ke ba hlajwe ke dihlong, ba ferekane kaofela. Ba ntakaletsang bobe ba ke ba tjhetjhe, ba tlontlolohe.",
			"16": "<sup>16</sup> Ba ke ba swabe haholo ka baka la ho tlontloloha ha bona, bana ba reng ka nna: “Aha! Aha!”",
			"17": "<sup>17</sup> Bohle ba o batlang ba ke ba nyakalle, ba o thabele. Ba ratang ho pholoswa ke wena, ba nne ba re: “Morena o moholo!”",
			"18": "<sup>18</sup> Ha e le nna ke mohlophehi le mofutsana, empa Morena o a nkgopola. Ke wena mothusi le molopolli wa ka; Modimo wa ka, se diehe."
		},
		"41": {
			"1": "<sup>1</sup> Pesalema ya Davida, e qapetsweng motsamaisi wa dibini.",
			"2": "<sup>2</sup> Ho lehlohonolo ya hlokomelang mofutsana; Morena o tla mo lopolla, a mo lopolle mohla tsatsi la tlokotsi.",
			"3": "<sup>3</sup> Morena o tla mo sireletsa, a mo phedise hamonate lefatsheng; a ke ke a tlohella dira tsa hae ho etsa borata ka yena.",
			"4": "<sup>4</sup> Morena o tla mo thusa diphateng tsa lefu, a nne a fetole diphate tsa hae, a di fetole ha a ntse a kula.",
			"5": "<sup>5</sup> Ha e le nna ke ile ka re: “Morena, nkgauhele, mphodise hobane ke o sitetswe.”",
			"6": "<sup>6</sup> Dira tsa ka di tla mpua hampe, di re: “O tla shwa neng, lebitso la hae le tswe le fela?”",
			"7": "<sup>7</sup> Ha motho a tlilo mpona, o bua mafeela, pelo ya hae e rwalla tse mpe, tseo etlare hoba a tswe, a tsamaye a di hasanya.",
			"8": "<sup>8</sup> Bohle ba ntlhoileng ba bokanela ho ntsheba, ba ntherela bomadimabe.",
			"9": "<sup>9</sup> Ba re: “O kenwe ke lefu le lebe, o rapaletse, a ke ke a hlola a tsoha.”",
			"10": "<sup>10</sup> Esita le motswalle wa hlooho ya kgomo, eo ke ntshanang se inong le yena, o nthahile ka serethe.",
			"11": "<sup>11</sup> Empa wena Morena, ako nkgauhele, o ntsose, ke tle ke ba buseletse.",
			"12": "<sup>12</sup> Ka hona ke tla tseba hore o kgahlwa ke nna, ha sera sa ka se se se sa ithorisetse nna.",
			"13": "<sup>13</sup> O tla mpoloka ke se na kodi, o mpee kapela hao kamehla.",
			"14": "<sup>14</sup> Ho bokwe Morena, Modimo wa Iseraele, kamehla yohle, e se nang qaleho le qetello. Amen. Amen."
		},
		"42": {
			"1": "<sup>1</sup> Thothokiso e nang le thuto, ya bara ba Kora, e qapetsweng motsamaisi wa dibini.",
			"2": "<sup>2</sup> Jwalokaha kgama e labalabela metsi a melatswana, le wona moya wa ka o o labalabela jwalo, o labalabela wena Modimo.",
			"3": "<sup>3</sup> Moya wa ka o nyoretswe Modimo, o nyoretswe Modimo ya phelang: Ke tla ya neng, ke yo hlaha kapela Modimo?",
			"4": "<sup>4</sup> Ke phela ka dikgapha motsheare le bosiu, ha kamehla ho ntse ho thwe ho nna: “O kae Modimo wa hao?”",
			"5": "<sup>5</sup> Moya wa ka o a qhashoha, o qhashoha ha ke hopola tsena: Ke ne ke tsamaya mokolokong, ke o eteletse pele, ho ya tlung ya Modimo hara mehoo ya thabo le ya teboho, ha matshwele a eya moketeng.",
			"6": "<sup>6</sup> Moya wa ka, o nyahametseng? O hloretseng ka sefubeng sa ka? Tshepa Modimo. Ke sa tla nne ke mmoke, yena mopholosi wa ka le Modimo wa ka.",
			"7": "<sup>7</sup> Moya wa ka o nyahame; ke kahoo ke o hopolang Modimo, ke le naheng ya Jorodane, le thabeng tsa Heremone, le thabaneng ya Misare.",
			"8": "<sup>8</sup> Bodiba bo arabela bodiba ka ho hwasa ha diphororo tsa hao, maqhubu le merallo yohle ya hao e fetile hodima ka.",
			"9": "<sup>9</sup> Motsheare Morena o tla ntshitsa, a ntshitse ka mohau wa hae; bosiu ke tla mminela, ke rapele Modimo ya mphedisang.",
			"10": "<sup>10</sup> Ke tla re ho Modimo, Lefika la ka: “O ntebaletseng?” Keng ha ke tsamaya ke hlomohile ka baka la kgatello ya sera?",
			"11": "<sup>11</sup> Ke robehile ditho ke ho tlakwa ke dira tsa ka, ha kamehla di ntse di re ho nna: “O kae Modimo wa hao?”",
			"12": "<sup>12</sup> Moya wa ka, o nyahametseng? O hloretseng ka sefubeng sa ka? Tshepa Modimo. Ke sa tla nne ke mmoke, yena mopholosi wa ka le Modimo wa ka."
		},
		"43": {
			"1": "<sup>1</sup> Modimo, ako nkahlolele, o emele nyewe ya ka, o ntshireletse ho batho bana, batho bana ba se nang mohau, o ntopolle ho motho ya thetsang, o ntopolle le ho ya bolotsana.",
			"2": "<sup>2</sup> Modimo, ke wena eo ke tshabelang ho wena; jwale o ntahletseng? Keng ha ke tsamaya ke hlomohile, ke hlomohile ka baka la kgatello ya sera?",
			"3": "<sup>3</sup> Nthomelle lesedi la hao le nnete ya hao, di tle di ntsamaise, di mphihlise thabeng ya hao e halalelang, di mphihlise leahong la hao.",
			"4": "<sup>4</sup> Ke tla fihla aletareng ya Modimo, ho Modimo ya nthabisang. Ke tla nyakalla, ke o boke ka harepa, wena Modimo, Modimo wa ka.",
			"5": "<sup>5</sup> Moya wa ka, o nyahametseng? O hloretseng ka sefubeng sa ka? Tshepa Modimo. Ke sa tla nne ke mmoke, yena mopholosi wa ka le Modimo wa ka."
		},
		"44": {
			"1": "<sup>1</sup> Thothokiso e nang le thuto, ya bara ba Kora, e qapetsweng motsamaisi wa dibini.",
			"2": "<sup>2</sup> Modimo, re utlwile ka tsebe tsa rona, bo-ntata rona ba re phetetse tsohle tseo o di entseng mehleng ya bona, wa di etsa ka tsoho la hao, wa di etsa mehleng eo ya kgale.",
			"3": "<sup>3</sup> O ile wa leleka ditjhaba, hore o tle o ba bee naheng ya tsona; wa etsa merabe hampe, hore ba tle ba namele hohle.",
			"4": "<sup>4</sup> Hase ka sabole ba hapileng naha eo, leha e le ho hlola ka matsoho a bona; empa e bile ka tsoho la hao le letona, le ka sefea sa hao, le ka ho ba phuthollela fahleho sa hao, hobane o ne o ba rata.",
			"5": "<sup>5</sup> Ke wena kgosi ya ka le Modimo wa ka, ya sitsang Jakobo ka tlholo.",
			"6": "<sup>6</sup> Ke ka wena re dihang ba re lwantshang; ka lebitso la hao re a hatakela re hatakela ba re tsohelang matla.",
			"7": "<sup>7</sup> Ha ke a tshepa seqha sa ka, le ho hlola ka sabole ya ka.",
			"8": "<sup>8</sup> Empa ke wena ya re pholosang, ya re pholosang ho ba re lwantshang; ba re hloileng ba hlabisa dihlong.",
			"9": "<sup>9</sup> Re rorisa Modimo kamehla, ha re kgaotse ho boka lebitso la hao.",
			"10": "<sup>10</sup> Empa jwale o re lahlile, wa etsa hore re tlontlolohe; ha o sa tswa le mabotho a rona.",
			"11": "<sup>11</sup> O entse hore ba re lwantshang ba re tjhetjhise; ba re hloileng ba ikgapetse tsa rona, ba ikgapela tsona ka ho rata.",
			"12": "<sup>12</sup> O re tloheletse ho ba dinku tse hlajwang, wa re qhalanya hara ditjhaba.",
			"13": "<sup>13</sup> O rekisitse setjhaba sa hao o sa fumane letho, ha o a rua letho ka theko ya sona.",
			"14": "<sup>14</sup> O re fetotse sekgobo ho baahisane ba rona; sesomo le setsheho ho ba re potapotileng.",
			"15": "<sup>15</sup> O re entse pale hara ditjhaba, merabe e re sisinyetsa dihlooho.",
			"16": "<sup>16</sup> Ke hopola ho tlontloloha ha ka kamehla, sefahleho sa ka se aparetswe ke dihlong,",
			"17": "<sup>17</sup> ka baka la mantswe a ya hlapaolang, mantswe a ya nyefolang, ka baka la sera le moiphetetsi.",
			"18": "<sup>18</sup> Tsena tsohle di re wetse hodimo tsa re wela re sa ka ra o lebala, re sa ka ra roba selekane sa hao.",
			"19": "<sup>19</sup> Pelong tsa rona ha re a o kwenehela, maoto a rona ha a a fapoha tsela ya hao;",
			"20": "<sup>20</sup> empa wena o re robokeletse, wa re robokella moo ho phelang diphokojwe, wa re kwahela ka lefifi, fifi le letsholetsho.",
			"21": "<sup>21</sup> Hoja re ne re lebetse lebitso, lebitso la Modimo wa rona, re phahamisitse matsoho a rona, re a phahamiseditse modimo osele,",
			"22": "<sup>22</sup> na Modimo a ka be a sa sibolla hoo, yena ya tsebang diphiri tse ka dipelong?",
			"23": "<sup>23</sup> Ke ka baka la hao re bolawang kamehla, re nkwang re le dinku tse hlajwang.",
			"24": "<sup>24</sup> Tsoha, Morena, o robaletseng? Tsoha, o se ke wa re lahlela ruri!",
			"25": "<sup>25</sup> O patetseng sefahleho sa hao? O lebaletseng ho hlopheha ha rona le ho hatellwa ha rona?",
			"26": "<sup>26</sup> Meya ya rona e kudupana leroleng, re hahaba fatshe ka dimpa.",
			"27": "<sup>27</sup> Tsoha, o re thusetse! Re lopolle ka baka la mohau wa hao."
		},
		"45": {
			"1": "<sup>1</sup> Thothokiso e nang le thuto, ya bara ba Kora. Pina ya lerato. Taelo ho motsamaisi wa dibini: E binwe ka mmino wa sefela sa “Mohaladitwe”.",
			"2": "<sup>2</sup> Pelong ya ka ho tletse taba tse monate, ke bolela tseo ke di qapetseng kgosi, leme la ka le ka lesiba la sengodi, siba la sengodi se mahlahahlaha.",
			"3": "<sup>3</sup> O motle ho feta bana bohle ba batho, molomo wa hao o a kgahleha, hobane Modimo o o hlohonolofatsa kamehla.",
			"4": "<sup>4</sup> Wena mohale, tlamella sabole ya hao qholong; ka hlompho le ka botlotlehi ba hao,",
			"5": "<sup>5</sup> palama, o hlole, o lwanele nnete, le boikokobetso, le ho loka. Tsoho la hao le letona le o etsetse diketso tse makatsang.",
			"6": "<sup>6</sup> Metsu ya hao e leotsehile, ditjhaba di tla wela tlasa puso ya hao, dira tsa kgosi di tla nyahama pelo.",
			"7": "<sup>7</sup> Terone ya hao, Modimo, ke ya kamehla le mehla, lere la hao la puso ke lere la toko.",
			"8": "<sup>8</sup> O rata ho loka, o hloile bokgopo. Kahoo Modimo, Modimo wa hao, o o tlotsitse ka ole ya thabo, ho ena le balekane ba hao;",
			"9": "<sup>9</sup> aparo tsa hao tsohle di nonoditswe ka mmira, le ka lekgala, le ka sente. Matlung a kgabisitsweng ka manaka a tlou ho utlwahala harepa tse o thabisang.",
			"10": "<sup>10</sup> Kgosatsana di teng hara mafumahatsana, mafumahatsana a hao a lomphehang; mofumahadi o eme tsohong la hao le letona, o eme a kgabile ka kgauta ya Ofire.",
			"11": "<sup>11</sup> Mamela, morwetsana; bona, o sekehe tsebe; tela tjhaba sa heno le lapa leno,",
			"12": "<sup>12</sup> hore kgosi e tle e tjhatjhehele botle, e tjhatjhehele botle ba hao haholo. Kahobane ke yona monga hao, o itihe maotong a yona.",
			"13": "<sup>13</sup> Ba motse wa Tire ba tla o nyehella ka dimpho, barui ba baditjhaba ba tla batla thuso ya hao.",
			"14": "<sup>14</sup> Kgosatsana e kena e le Seilatsatsi, aparo tsa yona di homilwe ka kgauta;",
			"15": "<sup>15</sup> e iswa ho kgosi e apere tse mahadihadi. Baetsana ba barwetsana ba tliswa ho kgosi.",
			"16": "<sup>16</sup> Ba tliswa ka thabo le nyakallo, ba kena ka tlung ya kgosi.",
			"17": "<sup>17</sup> Tulong tsa bo-ntatao ho tla dula bara ba hao, o tla ba bea mahosana naheng yohle.",
			"18": "<sup>18</sup> Ke tla etsa hore bitso la hao le hopolwe ke meloko yohle; ka baka leo, tjhaba di tla o boka, di o boke kamehla le mehla."
		},
		"46": {
			"1": "<sup>1</sup> Sefela sa bara ba Kora. Taelo ho motsamaisi wa dibini: Se binwe ka lentswe le lesesanyane.",
			"2": "<sup>2</sup> Modimo ke setshabelo sa rona le matla a rona; ke thuso e teng kamehla, thuso matshwenyehong.",
			"3": "<sup>3</sup> Ka baka leo, re ke ke ra tshaba, leha lefatshe le ka reketla, le dithaba tsa sisinyeha botebong ba lewatle;",
			"4": "<sup>4</sup> leha metsi a lona a ka befa, a tlokoma mafilo, dithaba tsa reketliswa ke ho tuduana ha wona.",
			"5": "<sup>5</sup> Noka e teng eo makala a yona a thabisang motse wa Modimo, leaho le halalelang la Ya Hodimodimo.",
			"6": "<sup>6</sup> Modimo o bohareng ba motse oo, o ke ke wa sisinyeha; Modimo o tla o thusa ha mafube a hlaha.",
			"7": "<sup>7</sup> Ditjhaba di a befa, mebuso e a sisinyeha; ha a kgaruma, lefatshe le a qhibidiha.",
			"8": "<sup>8</sup> Morena wa mabotho o na le rona, Modimo wa Jakobo ke qhobosheane ya rona.",
			"9": "<sup>9</sup> Tloong, le bohe mesebetsi ya Morena, kamoo a ripitlileng lefatshe kateng.",
			"10": "<sup>10</sup> O fedisa dintwa ho isa pheletsong tsa lefatshe; o robakanya diqha, a pome marumo, a tjhese dithebe mollong, a re:",
			"11": "<sup>11</sup> “Kgaotsang, le tsebe hore nna ke Modimo, ke tla okamela ditjhaba, ke okamele lefatshe.”",
			"12": "<sup>12</sup> Morena wa mabotho o na le rona, Modimo wa Jakobo ke qhobosheane ya rona."
		},
		"47": {
			"1": "<sup>1</sup> Pesalema ya bara ba Kora, e qapetsweng motsamaisi wa dibini.",
			"2": "<sup>2</sup> Lona ditjhaba tsohle, opang mahofi; faphang Modimo ka mehoo ya thabo.",
			"3": "<sup>3</sup> Morena ya hodimodimo o a tshabeha; ke yena kgosi e kgolo, kgosi ya lefatshe lohle.",
			"4": "<sup>4</sup> O bea ditjhaba tlasa puso ya rona, merabe katlasa maoto a rona.",
			"5": "<sup>5</sup> O re kgethela lefa la rona, bokgabane ba Jakobo eo a mo ratileng.",
			"6": "<sup>6</sup> Modimo o nyolohile ka mehoo ya thabo, Morena o nyolohile ka modumo, ka modumo wa terompeta.",
			"7": "<sup>7</sup> Rokang Modimo, mo rokeng; rokang kgosi ya rona, e rokeng.",
			"8": "<sup>8</sup> Modimo ke kgosi ya lefatshe lohle, mo rokeng ka bokgeleke.",
			"9": "<sup>9</sup> Modimo o rena hodima ditjhaba, Modimo o dutse teroneng, teroneng ya hae e halalelang.",
			"10": "<sup>10</sup> Mahosana a ditjhaba a bokane hammoho, hore e be setjhaba sa Modimo wa Aborahama; hobane babusi ba lefatshe ke ba Modimo, mme yena o kahodimodimo ho bohle."
		},
		"48": {
			"1": "<sup>1</sup> Pesalema ya bara ba Kora. Sefela.",
			"2": "<sup>2</sup> Morena o moholo, o lokelwa ke thoriso e kgolo motseng wa Modimo wa rona, thabeng ya hae e a halalelang.",
			"3": "<sup>3</sup> Thaba ya Sione e a kgahleha, e kgahleha ka bophahamo ba yona, e thabisa lefatshe lohle; e ka leboya ho motse wa Kgosi e kgolo.",
			"4": "<sup>4</sup> Modimo o teng matlung a bokgosi, matlung a bokgosi a motse oo, yena o tsejwa e le qhobosheane.",
			"5": "<sup>5</sup> Bonang, dikgosi di ile tsa kopana, tsa o futuhela di le mmoho.",
			"6": "<sup>6</sup> Tsa o bona, mme tsa hlollwa; tsa ferekana, mme tsa baleha.",
			"7": "<sup>7</sup> Tsa tshwarwa ke thothomelo, ya di tshwara hona moo, le bohloko bo kang ba pelehi;",
			"8": "<sup>8</sup> jwalokaha moya wa botjhabela o pshatlakanya dikepe, kepe tsa Tarashishe.",
			"9": "<sup>9</sup> Seo re se utlwileng re bile re se bone motseng wa Morena wa mabotho, motseng wa Modimo wa rona, oo Modimo a o tiisitseng ka ho sa feleng.",
			"10": "<sup>10</sup> Modimo, re hopola mohau wa hao re le ka Tempeleng ya hao.",
			"11": "<sup>11</sup> Jwaloka lebitso la hao Modimo, thoriso ya hao e fihla jwalo, e fihla jwalo pheletsong tsa lefatshe. Tsoho la hao le letona le tletse toka.",
			"12": "<sup>12</sup> Thaba ya Sione e ke e thabe; metse ya Juda e ke e nyakalle ka baka la kahlolo tsa hao.",
			"13": "<sup>13</sup> Potapotang Sione, le e potolohe, balang ditora tsa yona;",
			"14": "<sup>14</sup> elang hloko lerako la yona, rako la yona la tshireletso, hlahlobang matlo a yona a bokgosi, le tle le phetele moloko o tlang, le re:",
			"15": "<sup>15</sup> “Enwa ke Modimo, ke Modimo wa rona kamehla le mehla, o tla re tsamaisa.”"
		},
		"49": {
			"1": "<sup>1</sup> Pesalema ya bara ba Kora, e qapetsweng motsamaisi wa dibini.",
			"2": "<sup>2</sup> Mamelang, lona ditjhaba tsohle; sekehang tsebe, lona baahi bohle ba lefatshe,",
			"3": "<sup>3</sup> lona bafo le lona marena, lona barui le mafutsana hammoho.",
			"4": "<sup>4</sup> Molomo wa ka o tla bua tsa bohlale, pelong ya ka ke tla nahana tse nang le kelello.",
			"5": "<sup>5</sup> Ke tla sekehela maele tsebe, ke tla hlalosa selotho sa ka ke ntse ke letsa harepa.",
			"6": "<sup>6</sup> Nka tshoha eng nakong tse mpe, ha ke teetswe hare ke dira tse kgopo,",
			"7": "<sup>7</sup> e leng batho ba tshepileng matlotlo a bona, ba ithorisang ka maruo a bona a mangata?",
			"8": "<sup>8</sup> Ha ho motho ya ka lopollang ngwanabo, leha e le ho mo lefella ho Modimo.",
			"9": "<sup>9</sup> Tefello ya bophelo ba motho e feta matla a hae, a ke ke a e lekana le ka mohla!",
			"10": "<sup>10</sup> Motho a ke ke a phela hoyahoile, a se ke a tseba lebitla.",
			"11": "<sup>11</sup> O tla fela a bone hore le ba bohlale ba a shwa, sethoto le lewatla ba timela ka ho tshwana, ba siele ba bang matlotlo a bona.",
			"12": "<sup>12</sup> Mabitla a bona ke matlo a bona a mehla yohle, ke leaho la bona ho isa melokong yohle, le hoja dinaha di reeletswe ka bona.",
			"13": "<sup>13</sup> Motho ya phelelang leruo o hloka kelello, o tshwana le diphoofolo tse shwang.",
			"14": "<sup>14</sup> Ena ke yona tsela ya ba itshepileng, ke pheletso ya ba kgotsofetseng, ba kgotsofaletseng matlotlo a bona.",
			"15": "<sup>15</sup> Ba kgannelwa Nqalong ya Bafu jwaloka dinku; lefu e tla ba modisa wa bona. Ba tla theohela lebitleng, sebopeho sa bona se tla senyeha; Nqalo ya Bafu e tla ba leaho la bona.",
			"16": "<sup>16</sup> Empa Modimo o tla ntopolla, a nntshe diatleng tsa lefu.",
			"17": "<sup>17</sup> O se ke wa tshoha leha motho a ka rua, mme matlotlo a ntlo ya hae a eketseha;",
			"18": "<sup>18</sup> hobane mohla a shwang a ke ke a nka letho, matlotlo a hae a ke ke a mo sala morao.",
			"19": "<sup>19</sup> Le hoja ha a sa phela, a ne a ikuka a le lehlohonolo, kapa a ne a rorisetswa katleho ya hae,",
			"20": "<sup>20</sup> o tla be a yo fihla molokong wa bo-ntatae, ba ke keng ba hlola ba bona lesedi.",
			"21": "<sup>21</sup> Motho ya phelelang leruo o hloka kelello, o tshwana le diphoofolo tse shwang."
		},
		"50": {
			"1": "<sup>1</sup> Pesalema ya Asafo. Modimo ya matla wohle, Morena, o buile, o bitsa lefatshe lohle ho tloha botjhabela ho isa bophirimela.",
			"2": "<sup>2</sup> Modimo o kganya a le Sione, motseng o motlemotle.",
			"3": "<sup>3</sup> Modimo wa rona o a tla, a ke ke a hlola a kgutsa. Kepele ho yena ke mollo, mollo o tjhesang lore! Sefefo se matla se mo teetse hare.",
			"4": "<sup>4</sup> O bitsa mahodimo le lefatshe ho tla kahlolong ya setjhaba sa hae.",
			"5": "<sup>5</sup> O re: “Bokellang batshepuwa ba ka, le ba bokelle kapele ho nna, e leng ba entseng selekane le nna ba se entseng ka mahlabelo.”",
			"6": "<sup>6</sup> Mahodimo a bolela ho loka ha hae, kaha Modimo ke yena moahlodi.",
			"7": "<sup>7</sup> “Mamelang, lona setjhaba sa ka, mme ke tla bua; wena Iseraele, ke tla o qosa. Ke nna Modimo, Modimo wa hao.",
			"8": "<sup>8</sup> Ha ke o nyatsetse mahlabelo a hao, hobane ha o kgaotse ho nnyehella ka ditjheso.",
			"9": "<sup>9</sup> Nke ke ka amohela poho ya saka la hao, leha e le phooko ya mohlape wa hao;",
			"10": "<sup>10</sup> hobane dibatana tsohle tsa meru ke tsa ka, le tsona diphoofolo tse diketekete dithabeng.",
			"11": "<sup>11</sup> Ke tseba dinonyana tsohle tse sepakapakeng, le dinyamatsane tsohle tsa naha ke tsa ka.",
			"12": "<sup>12</sup> Hoja ke ne ke lapile, ke ne ke sa tlo o bolella, hobane lefatshe ke la ka, le tsohle tse ho lona.",
			"13": "<sup>13</sup> Na ke ja nama ya dipoho? Kapa ke nwa madi a diphooko?",
			"14": "<sup>14</sup> Nyehella Modimo ka sehlabelo sa teboho, phetha dikano tsa hao ho Ya Hodimodimo.",
			"15": "<sup>15</sup> Ipiletse ho nna ka nako ya matshwenyeho; ke tla o lopolla, mme wena o tla ntlotlisa.”",
			"16": "<sup>16</sup> Empa ho ya kgopo Modimo o re: “O na le tokelo efe ya ho bolela melao ya ka, kapa ho boledisa selekane sa ka, o se boledisa ka molomo wa hao,",
			"17": "<sup>17</sup> athe o hloile ho kgalemelwa, o lahlile mantswe a ka ho hang?",
			"18": "<sup>18</sup> Ha o bona leshodu, o so kgema le lona; o motswalle wa difebe.",
			"19": "<sup>19</sup> O dumella molomo wa hao ho bua tse mpe, leleme la hao le loha mano.",
			"20": "<sup>20</sup> O duletse ho bua ngwaneno hampe; o silafatsa ngwana mmao.",
			"21": "<sup>21</sup> Tsena o di entse; jwale o re nka kgutsa? O hopola hore ke tshwana le wena? Ke tla o kgalemela, ke totobatse tsohle mahlong a hao.",
			"22": "<sup>22</sup> “Lona ba lebalang Modimo, le ke le lemohe tsena, esere ka le harola, mme la hloka ya le namolelang.",
			"23": "<sup>23</sup> Ya nnyehellang ka sehlabelo sa teboho ka sona o a ntlotlisa, ya tsamayang ka ho loka ke tla mmontsha kamoo Modimo a pholosang kateng.”"
		},
		"51": {
			"1": "<sup>1</sup> Pesalema e qapetsweng motsamaisi wa dibini. Ke ya Davida,",
			"2": "<sup>2</sup> mohla moporofeta Nathane a tlileng ho yena, hoba Davida a etse bohlola le Batesheba.",
			"3": "<sup>3</sup> Oho, Modimo, ako nkgauhele ka mohau wa hao, ho ya ka boholo ba lerato la hao ako hlakole melato ya ka.",
			"4": "<sup>4</sup> Ntlhatswisise bokgopo ba ka, o ntlhwekise sebe sa ka;",
			"5": "<sup>5</sup> hobane ke tseba melato ya ka, ke hopola sebe sa ka kamehla.",
			"6": "<sup>6</sup> Ke sitetswe wena, wena o inotshi, ke entse bobe mahlong a hao. Ho loka ha hao ho tla bonahala ha o ahlola, le ho hloka kodi ha hao ha o diha nyewe.",
			"7": "<sup>7</sup> Ruri ke bile ya sa lokang ho tloha tswalong ya ka, ke bile moetsadibe ho tloha popelong ya mme.",
			"8": "<sup>8</sup> Athe wena o thabela botshepehi, botshepehi moyeng wa motho, o nthuta bohlale botebong ba pelo ya ka.",
			"9": "<sup>9</sup> Fedisa sebe sa ka, ke tle ke hlweke; o ntlhatswe, ke tle ke be mosweu, ke be mosweu ho feta lehlwa.",
			"10": "<sup>10</sup> Etsa hore ke utlwe mehoo ya thabo, ke utlwe le mehoo ya nyakallo, ditho tsa ka di tle di hlasimolohe, ditho tseo o di robileng.",
			"11": "<sup>11</sup> Nteballe dibe tsa ka, o hlakole melato ya ka kaofela.",
			"12": "<sup>12</sup> Oho, Modimo, ako bope ka ho nna, o bope pelo e hlwekileng, o kenye moya o motjha, o tiileng, o o kenye ka sefubeng sa ka.",
			"13": "<sup>13</sup> O se ke wa ntelekela hole le wena, wa nkamoha Moya wa hao, Moya o Halalelang.",
			"14": "<sup>14</sup> Ako mpuseletse nyakallo, nyakallo ya ho pholoswa ke wena, o mmatlafatse ka moya wa boitelo.",
			"15": "<sup>15</sup> Ba etsang diphoso ke tla ba ruta, ke ba rute ditsela tsa hao, mme baetsadibe ba tla kgutlela ho wena.",
			"16": "<sup>16</sup> Modimo, Modimo ya mpholosang, ako ntopolle kahlolong ya lefu, leme la ka le tumise ho loka ha hao.",
			"17": "<sup>17</sup> Oho, Morena, ako rarolle leleme la ka, molomo wa ka o phatlalatse thoriso ya hao.",
			"18": "<sup>18</sup> Ha o kgahlwe ke mahlabelo; leha nka o nyehella ka setjheso, o ke ke wa se amohela.",
			"19": "<sup>19</sup> Sehlabelo se ratwang ke Modimo: ke moya o swabileng; ke pelo e swabileng, e hlomohileng; oho, Modimo, o ke ke wa e kgesa.",
			"20": "<sup>20</sup> Haeba o ka kgahlwa, ako etsetse Sione molemo, o tsose marako a Jerusalema.",
			"21": "<sup>21</sup> Ke moo o tla kgahliswa ke mahlabelo a lokelang, ditjheso le dinyehelo tse tjheswang; mme ho tla nyehelwa ka dipohwana, ho nyehelwe ka tsona aletareng ya hao."
		},
		"52": {
			"1": "<sup>1</sup> Pesalema ya Davida. Thothokiso e nang le thuto;",
			"2": "<sup>2</sup> ya mohla Doege, Moedomo, a neng a tlilo tsebisa Saule hore Davida o kene tlung ya Abimeleke.",
			"3": "<sup>3</sup> O ithorisetsang ka bobe, wena ya sehloho? Tseba, mohau wa Modimo ke wa kamehla yohle.",
			"4": "<sup>4</sup> O ntse o rera ho timetsa ba bang, leleme la hao le ka lehare le bohale, wena ya etsang bolotsana.",
			"5": "<sup>5</sup> O rata bobe ho ena le botle, le leshano ho ena le nnete.",
			"6": "<sup>6</sup> O rata dipuo tse timetsang, wena ya leleme le thetsang!",
			"7": "<sup>7</sup> Modimo o tla o ripitlela ruri, a o hlwibile, a o hotolele ntle ho tente ya hao, a o fedise lefatsheng la ba phelang.",
			"8": "<sup>8</sup> Ba lokileng ba tla bona tsena, mme ba tshabe; ba tla mo tsheha, ba re:",
			"9": "<sup>9</sup> “Bonang motho ya sa etsang Modimo tshabelo sa hae, ya itshepetseng bongata ba maruo a hae, ya entseng bokgopo setshabelo sa hae.”",
			"10": "<sup>10</sup> Empa nna, ka tlung ya Modimo, ke jwaloka sefate sa mohlwaare, fate se setalana; ke tshepa mohau wa Modimo, ke o tshepa kamehla le mehla.",
			"11": "<sup>11</sup> Ke tla o boka kamehla ka seo o se entseng, ke tlotlise bitso la hao ke le hara batshepuwa ba hao, hobane wena o molemo."
		},
		"53": {
			"1": "<sup>1</sup> Pesalema ya Davida. Thothokiso e nang le thuto. Taelo ho motsamaisi wa dibini: E binwe ka makodilo.",
			"2": "<sup>2</sup> Ka pelong sethoto se re: “Ha ho na Modimo.” Diketso tsa batho di bodile, di a nyonyeha, ha ho le ya mong ya etsang tse ntle.",
			"3": "<sup>3</sup> Modimo, a le mahodimong, o tadima bana ba batho, ho bona hore na ho teng ya utlwisisang, ya batlang Modimo.",
			"4": "<sup>4</sup> Bohle ba kgelohile, ba senyehile kaofela; ha ho ya etsang tse ntle, ha ho le ya mong.",
			"5": "<sup>5</sup> Na baa bohle ha ba na tsebo, baa ba etsang tse sa lokang baa ba itjellang setjhaba sa ka, jwalokaha ba eja bohobe, ba sa ipiletse ho Modimo?",
			"6": "<sup>6</sup> Jwale ba tla tshoha haholo, ba tshohe kantle ho lebaka, hobane Modimo o tla qhalanya masapo, masapo a ba neng ba o thibeletse. O tla ba hlabisa dihlong, mohla Modimo a ba lahlang.",
			"7": "<sup>7</sup> E se eka pholoho ya Iseraele e ka tswa Sione! Mohla Modimo a kgutlisang setjhaba sa hae, a se kgutlisa bothopuweng, Jakobo o tla nyakalla, Iseraele le yena a thabe."
		},
		"54": {
			"1": "<sup>1</sup> Thothokiso e nang le thuto. Taelo ho motsamaisi wa dibini: E binwe ka diletsa tsa dikgwele. Pesalema ya Davida.",
			"2": "<sup>2</sup> ya mohla baahi ba Sife ba tlileng ho Saule, ba re: “Ha re re Davida o ipatile habo rona!”",
			"3": "<sup>3</sup> Oho, Modimo, ako mpholose, mpholose ka baka la lebitso la hao, o nkahlolele ka matla a hao.",
			"4": "<sup>4</sup> Oho, Modimo, ako mamele thapelo ya ka, o sekehele dipolelo tsa ka tsebe.",
			"5": "<sup>5</sup> Baikakasi ba ntsohetse matla, ba sehloho ba batla bophelo ba ka, ha ba na taba le Modimo.",
			"6": "<sup>6</sup> Empa nna Modimo o a nthusa, Morena ke mmaballi e moholo, ke mmaballi wa bophelo ba ka.",
			"7": "<sup>7</sup> Ba ntaletseng ba ke ba putswe ka bobe; ba fedise ka baka la botshepehi ba hao.",
			"8": "<sup>8</sup> Ke tla ithaopela ho o nyehella ka sehlabelo, ke boke bitso la hao, Morena, hobane le molemo.",
			"9": "<sup>9</sup> O ntopolotse matshwenyehong a ka kaofela; ke tadima dira tsa ka ka tello."
		},
		"55": {
			"1": "<sup>1</sup> Pesalema ya Davida. Thothokiso e nang le thuto. Taelo ho motsamaisi wa dibini: E binwe ka diletsa tsa dikgwele.",
			"2": "<sup>2</sup> Oho, Modimo, ako sekehe tsebe, o sekehele thapelo ya ka tsebe, o se ke wa furalla thapedi ya ka.",
			"3": "<sup>3</sup> Ako mmamele, o be o nkarabe: Ke tsielehile, ke sisa pelo, ke a fehelwa,",
			"4": "<sup>4</sup> ka baka la ho hlodiuwa ke dira tsa ka, le ka baka la ho hlapaolwa ke ba kgopo. Ba nneta ka bokgopo, ba ntlhorisa ba halefile.",
			"5": "<sup>5</sup> Pelo ya ka e uba habohloko, matswalo a lefu a mpupeditse.",
			"6": "<sup>6</sup> Ke kenwe ke letswalo, ke a thothomela, ke aparetswe ke tshabo.",
			"7": "<sup>7</sup> Ke bile ka re: “Ke mang ya tla mpha mapheo, mapheo a kang a leeba, ke tle ke fofe, ke yo phomola?”",
			"8": "<sup>8</sup> E, nka be ke baleha, ke eya hole, ke ilo iphelela lehwatateng.",
			"9": "<sup>9</sup> Ke ne ke tla potlakela ho ya fumana tshireletso meyeng ya ditsokotsane le ya difefo.",
			"10": "<sup>10</sup> Morena, lobokanya merero ya ba kgopo, o ferekanye maleme a bona, hobane nna ke bona sehloho, ke bona le diqabang motseng;",
			"11": "<sup>11</sup> di solla hodima marako a motse, di solla teng motsheare le bosiu, bokgopo le bobe di kahara wona.",
			"12": "<sup>12</sup> Hara wona ke timelo feela, bomenemene le mano di ke ke tsa sutha mabaleng a wona.",
			"13": "<sup>13</sup> Hoja ke sera se ntlhapaolang, ke ne ke tla mamella; hoja ya ntlhoileng ke yena ya ikgantshetsang nna, ke ne ke tla ipatela yena.",
			"14": "<sup>14</sup> Empa ke wena ya nkentseng jwalo, wena o leng molekane wa Ka, le thaka ka, le motswalle wa ka;",
			"15": "<sup>15</sup> wena eo re neng re buisana hamonate, re le sehlopheng se yang tlung ya Modimo.",
			"16": "<sup>16</sup> Lefu le ke le ba kgaoletse, ba ke ba theohele Nqalong ya Bafu, ba theohele ba ntse ba phela, hobane ba ahisane le bokgopo, mme bo hara bona.",
			"17": "<sup>17</sup> Empa nna ke tla ipiletsa ho Modimo, mme Morena o tla mpholosa.",
			"18": "<sup>18</sup> Hoseng, motsheare le mantsiboya, ke sisa pelo, ke a fehelwa, mme o utlwa lentswe la ka.",
			"19": "<sup>19</sup> O mpholositse ntweng, a mpha kgotso, leha ba mphutuhetseng ba ne ba le bangata.",
			"20": "<sup>20</sup> Modimo o tla utlwa, a ba kokobetse, yena eo esaleng a ituletse teroneng ya hae; hobane ha ba sokolohe, ha ba tshabe Modimo.",
			"21": "<sup>21</sup> Molekane wa ka o futuhetse metswalle ya hae, o robile selekane sa hae.",
			"22": "<sup>22</sup> Leleme la hae le ne le le monate, empa bora bo ne bo le teng, bo le teng ka pelong ya hae. Mantswe a hae a ne a thoba hamonate, empa e ne e le disabole tse hlabang.",
			"23": "<sup>23</sup> Rolela morwalo wa hao ho Morena, mme o tla o jarisa; a ke ke a tlohella ya lokileng hore a sisinngwe le ka mohla.",
			"24": "<sup>24</sup> Wena Modimo, o tla ba dihela, o tla ba dihela mohohlong wa timelo, batho bao ba ratang ho tsholla madi, ba ratang le ho thetsa; ba ke ke ba phela leha e le halofo ya ditshiu tsa motho. Empa nna ke tshepile wena."
		},
		"56": {
			"1": "<sup>1</sup> Pesalema ya Davida. Taelo ho motsamaisi wa dibini: E binwe ka mmino wa sefela sa modumo wa “Leeba le difateng tse hole”. Ke ya mohla Bafilesita ba neng ba tshwere Davida motseng wa Gate.",
			"2": "<sup>2</sup> Oho, Modimo, ako nkgauhele, hobane batho ba a nkgatakela, ba ntwantshang ba mpatisitse kamehla,",
			"3": "<sup>3</sup> Ba ntaletseng ba nkgatakela kamehla, ba bangata ba ntwantshang.",
			"4": "<sup>4</sup> Wena Ya Hodimodimo, mohla ke tshohileng, ke tla tshepa wena.",
			"5": "<sup>5</sup> Ke rorisa Modimo, hobane ke a mo tshepa, ke tshepa Modimo, nke ke ka tshaba letho; motho yena a ka nketsang?",
			"6": "<sup>6</sup> Ba sotha dipuo tsa ka kamehla, merero yohle ya bona e ntswalla bobe.",
			"7": "<sup>7</sup> Ba a bokana, ba ipatele nna, ba lalle metsamao ya ka, ba ntse ba tsoma bophelo ba ka.",
			"8": "<sup>8</sup> Na ba ka phonyoha ka baka la bokgopo ba bona? Oho, Modimo, ako dihe baditjhaba, o ba dihe ka kgalefo ya hao.",
			"9": "<sup>9</sup> O tseba ho lelera ha ka, o kgakeleditse meokgo ya ka, o e kgakeleditse ka lefiswana; na tsee ha di a ngolwa bukeng ya hao?",
			"10": "<sup>10</sup> Ha ke ipiletsa ho wena, dira tsa ka di tla tjhetjha. Ke a tseba hore Modimo o na le nna.",
			"11": "<sup>11</sup> Ke rorisa Modimo hobane ke a mo tshepa, ke rorisa Morena hobane ke a mo tshepa.",
			"12": "<sup>12</sup> Ke tshepile Modimo, nke ke ka tshaba letho; motho yena a ka nketsang?",
			"13": "<sup>13</sup> Modimo, dikano tsa ka ho wena di ntlamile; ke tla o nyehella ka mahlabelo a teboho,",
			"14": "<sup>14</sup> hobane o mpholositse lefung, o phemisitse maoto a ka, wa a phemisa ho kgopjwa, ke tle ke tsamaye pontsheng ya Modimo, seding la ba phelang."
		},
		"57": {
			"1": "<sup>1</sup> Pesalema ya Davida. Taelo ho motsamaisi wa dibini: E binwe ka mmino wa sefela sa “O se ke wa senya”. Ke ya mohla Davida a neng a etswa lehaheng, a baleha Saule.",
			"2": "<sup>2</sup> Nkgauhele, oho, Modimo nkgauhele, hobane ke tshabela ho wena. Ke tshabela moriting wa mapheo a hao, ho fihlela koduwa e ba e feta.",
			"3": "<sup>3</sup> Ke ipiletsa ho Modimo, Ya Hodimodimo, yena Modimo ya nketsetsang tsohle.",
			"4": "<sup>4</sup> A le mahodimong, a ke a nthusetse; a ferekanye ya nkgatakelang. Modimo a ntshitse ka mohau wa hae, a mpontshe botshepehi ba hae.",
			"5": "<sup>5</sup> Ke dutse hara ditau tse harolang batho; meno a tsona a ka marumo le metsu, maleme a tsona a ka sabole tse bohale.",
			"6": "<sup>6</sup> Modimo, bontsha hore o okametse mahodimo, tlotla ya hao e phahamele lefatshe lohle.",
			"7": "<sup>7</sup> Ba tjhehile maoto a ka ka leraba, mme moya wa ka o siame; ba ntjheketse lemena, empa ke bona ba wetseng ka ho lona.",
			"8": "<sup>8</sup> Pelo ya ka e matlafetse, Modimo, pelo ya ka e matlafetse; ke tla bina, ke o roke.",
			"9": "<sup>9</sup> Tsoha, moya wa ka; tsohang, lona thomo le harepa; ke tla tsoha mafube a eso hlahe.",
			"10": "<sup>10</sup> Morena, ke tla o boka hara ditjhaba, ke o roke hara merabe;",
			"11": "<sup>11</sup> hobane mohau wa hao o moholo, o fihla mahodimong, le botshepehi ba hao bo fihla marung.",
			"12": "<sup>12</sup> Modimo, bontsha hore o okametse mahodimo, tlotla ya hao e phahamele lefatshe lohle."
		},
		"58": {
			"1": "<sup>1</sup> Pesalema ya Davida. Taelo ho motsamaisi wa dibini: E binwe ka mmino wa sefela sa “O se ke wa senya”.",
			"2": "<sup>2</sup> Lona babusi, na ruri le ahlola ka ho loka? Na le ahlola batho ka toka?",
			"3": "<sup>3</sup> Tjhe, ka dipelong tsa lona le rera tse kgopo, lefatsheng le etsa tse sehloho, le di etsa ka matsoho a lona.",
			"4": "<sup>4</sup> Ba kgopo ba senyehile ho tloha popelong, ba leshano ba kgelohile ho tloha tswalong ya bona.",
			"5": "<sup>5</sup> Mahloko a bona a tshwana le mahloko a noha; ba ithibile ditsebe sa marabe ya manganga,",
			"6": "<sup>6</sup> ya sa utlweng lentswe la ya mo weweletsang, la ya mo bobisang ka bohlale ba hae.",
			"7": "<sup>7</sup> Oho, Modimo, pshatla meno a bona, a pshatlelle ka mahanong a bona; oho, Morena, motsula meno, meno a mekwetsepe a ditawana.",
			"8": "<sup>8</sup> Ba ke ba nyamele sa metsi a phallang, ba ke ba omelle sa jwang bo hataketsweng.",
			"9": "<sup>9</sup> Ba ke ba qhididihe sa kgofu ha e ntse e tsamaya, ba be jwaloka sefolotsana, sona se sa boneng letsatsi.",
			"10": "<sup>10</sup> Etlare ba eso lemohe a ba fothole sa hlabahlabane, a ba fefole sa lehola ka kgalefo, ka kgalefo ya hae e tukang.",
			"11": "<sup>11</sup> Ya lokileng o tla thaba ha a bona phetetso, o tla hlatswa maoto a hae ka madi a ba kgopo.",
			"12": "<sup>12</sup> Batho ba tla re: “Ruri, ya lokileng o newa moputso; ruri, Modimo o teng, o ahlola batho lefatsheng.”"
		},
		"59": {
			"1": "<sup>1</sup> Pesalema ya Davida. Taelo ho motsamaisi wa dibini: E binwe ka mmino wa sefela sa “O se ke wa senya”. Ke ya mohla Saule a neng a rometse batho ho lebela ntlo ya Davida le ho mmolaya.",
			"2": "<sup>2</sup> Modimo wa ka, ako nnamolele direng tsa ka, o ntshireletse ho ba ntsohetseng matla.",
			"3": "<sup>3</sup> Ako nnamolele ho ba etsang tse kgopo, o mpholose ho ba ratang ho tsholla madi.",
			"4": "<sup>4</sup> Ke bao ba matla ba bokane, ba ntaletse, le hoja ke se na molato kapa sebe, Morena.",
			"5": "<sup>5</sup> Ba a potlaka, ba itokisetsa nna, le hoja ke sa etsa phoso; tsoha, o nkgahlanyetse, mme o bone.",
			"6": "<sup>6</sup> Wena Morena, Modimo wa mabotho, Modimo wa Iseraele, tsoha, o otle baditjhaba bohle, o se ke wa hauhela le ya mong, le ya mong wa mahlabaphiyo ao.",
			"7": "<sup>7</sup> Kamehla ba kgutla ka phirimana, ba rore sa dintja, ba solle hara motse.",
			"8": "<sup>8</sup> Ke bao ba bebera haholo, ka melomong ya bona ho tswa disabole, mme ba re: “Ke mang ya re utlwang?”",
			"9": "<sup>9</sup> Empa wena Morena, o a ba tsheha, o soma baditjhaba bohle.",
			"10": "<sup>10</sup> Wena o leng matla a ka, ke shebile wena, hobane Modimo ke qhobosheane ya ka.",
			"11": "<sup>11</sup> Modimo ya nkgauhelang o tla nthusetsa, Modimo o tla etsa hore ke telle ba ntaletseng.",
			"12": "<sup>12</sup> O se ke wa ba bolaya, esere tjhaba sa heso sa lebala; o ba qhale ka matla a hao, o ba dihe, wena Morena, thebe ya rona.",
			"13": "<sup>13</sup> Sebe sa bona ke mantswe a bona, mantswe a tswang melomong ya bona; ba tshwaswe ke boikgohomoso ba bona, ka baka la dithohako le wona mashano ao ba a buang.",
			"14": "<sup>14</sup> Ba fedise ka kgalefo ya hao; ba fedise, ba se hlole ba eba teng, ba tle ba tsebe hore Modimo o a busa, o busa ntlo ya Jakobo, ho isa dipheletsong tsa lefatshe.",
			"15": "<sup>15</sup> Kamehla ba kgutla ka phirimana, ba rore sa dintja, ba solle hara motse,",
			"16": "<sup>16</sup> ba shote, ba batle dijo, ba komakome ha ba sa kgore.",
			"17": "<sup>17</sup> Ha e le nna ke tla bina, ke rorise matla a hao, e sa le hosasa ke tla bolela, ke bolele tsa mohau wa hao ke di bolele ka mehoo ya thabo, hobane o bile qhobosheane ya ka, o bile setshabelo sa ka mohla tsatsi la matshwenyeho a ka.",
			"18": "<sup>18</sup> Wena o leng matla a ka, ke tla o roka, hobane Modimo ke qhobosheane ya ka, ke Modimo ya nkgauhelang."
		},
		"60": {
			"1": "<sup>1</sup> Pesalema ya Davida, e nang le thuto. Taelo ho motsamaisi wa dibini: E binwe ka mmino wa sefela sa “Mohaladitwe wa bopaki”.",
			"2": "<sup>2</sup> Ke ya mohla Davida a neng a lwana le Baarame ba Naharaime le ba Soba, ha Joabe a kgutlela ho ya hlola Baedomo ba kete tse leshome le metso e mmedi Kgohlong ya Letswai.",
			"3": "<sup>3</sup> Modimo, o re lahlile, o re ripitlile; o ne o halefile, empa jwale ako kgutle, o kgutlele ho rona.",
			"4": "<sup>4</sup> O reketlisitse lefatshe, wa le petsola; ako thibe mapatso a lona, hobane le a qhehemana.",
			"5": "<sup>5</sup> O bontshitse tjhaba sa hao bothata, O re nwesitse jwala bo re tsekedisang.",
			"6": "<sup>6</sup> O mokgele ho ba o tshabang, hore ba phonyohe metsu ya sera,",
			"7": "<sup>7</sup> baratuwa ba hao ba tle ba lopollwe. Re pholose ka letsoho la hao le letona, re pholose, o be o re utlwe.",
			"8": "<sup>8</sup> Modimo o buile a le Sehalalelong sa hae, o buile a le ho sona, a re: “Ke nyakaletse, ke tla arola Shekeme, ke sehe kgohlo ya Sukote dikoto.",
			"9": "<sup>9</sup> Gileade ke ya ka, le Manase ke ya ka, Efraime ke katiba ya ka ya tshepe, Juda yena ke lere la ka la puso.",
			"10": "<sup>10</sup> Moabe ke lefiso la ho itlhatswetsa, leo ke itlhatswetsang ho lona, Edomo yona ke tla e hapa, Filesitiya teng ke tla etsa ditlatse tsa tlholo.”",
			"11": "<sup>11</sup> Ke mang ya tla nkisa motseng, motseng wa diqhobosheane? Ke mang ya tla mphihlisa Edomo,",
			"12": "<sup>12</sup> ha e le moo wena, Modimo, o re lahlile, o se o sa tswe le mabotho a rona?",
			"13": "<sup>13</sup> Ako re thusetse direng tsa rona, hobane thuso ya motho ke lefeela.",
			"14": "<sup>14</sup> Ka thuso ya Modimo re tla lwana senna, ke yena ya tla hatakela dira tsa rona."
		},
		"61": {
			"1": "<sup>1</sup> Pesalema ya Davida. Taelo ho motsamaisi wa dibini: E binwe ka diletsa tsa dikgwele.",
			"2": "<sup>2</sup> Modimo, ako utlwe sello sa ka, ako mamele thapelo ya ka.",
			"3": "<sup>3</sup> Ke ipiletsa ho wena ke le pheletsong tsa lefatshe, pelo ya ka e saretswe. O ntlhwesetse lefikeng leo ke sitwang ho le hlwa,",
			"4": "<sup>4</sup> hobane o setshabelo sa ka, qhobosheane e matla mahlong a dira tsa ka.",
			"5": "<sup>5</sup> A nke ke dule ka Tempeleng ya hao kamehla, ke tle ke tshabele tlasa mapheo a hao.",
			"6": "<sup>6</sup> Wena Modimo, o amohetse dikano tsa ka; ba tshabang lebitso la hao o ba fa seo ba se lakatsang.",
			"7": "<sup>7</sup> Ekeletsa kgosi matsatsi a bophelo, dilemo tsa yona di akaretse le meloko e tlang.",
			"8": "<sup>8</sup> E ke e dule teroneng kamehla le mehla, e dule kapele ho Modimo; mohau le nnete ya hao di ke di e boloke.",
			"9": "<sup>9</sup> Ke moo ke tla roka lebitso la hao kamehla, ha ke ntse ke phetha dikano tsa ka, ke di phetha ka matsatsi wohle."
		},
		"62": {
			"1": "<sup>1</sup> Pesalema ya Davida, e qapetsweng motsamaisi wa dibini; ya Jedutune.",
			"2": "<sup>2</sup> Ke ho Modimo feela moo moya wa ka o ka phomolang, pholoho ya ka e tswa ho yena.",
			"3": "<sup>3</sup> Ke yena feela lefika la ka, ke yena feela pholoho ya ka; ke qhobosheane ya ka, nke ke ka sisinyeha.",
			"4": "<sup>4</sup> Lona bohle, le tla nne le pheelle ho rusolla motho ho fihlela neng, leha a se a le jwaloka lerako, rako le hlephileng, le motero o nyehlileng?",
			"5": "<sup>5</sup> Ruri ba rera ho mo diha boemong ba hae bo phahameng, ba thabela leshano. Ka melomo ba hlohonolofatsa motho, empa ka dipelong ba a mo rohaka.",
			"6": "<sup>6</sup> Moya wa ka o phomola ho Modimo feela, hobane tshepo ya ka e tswa ho yena.",
			"7": "<sup>7</sup> Ke yena feela lefika la ka le pholoho ya ka; ke qhobosheane ya ka, nke ke ka sisinyeha.",
			"8": "<sup>8</sup> Pholoho ya ka e tswa ho Modimo, le tlotla ya ka e tswa ho yena, ke yena lefika la ka le matla; Modimo ke setshabelo sa ka.",
			"9": "<sup>9</sup> Mo tshepeng ka dinako tsohle, mo tshepeng lona tjhaba sa heso, mmuleleng difuba tsa lona. Modimo ke setshabelo sa rona.",
			"10": "<sup>10</sup> Bafo ke lefeela, marena ke thetso; sekaleng ba bobebe, kaofela ha bona ke lefeela.",
			"11": "<sup>11</sup> Se tshepeng ho hanyapetsa batho, se ithetseng ka ho ikgapela maruo, ka ho ikgapela maruo a ba bang; leha maruo a lona a ka eketseha, se beeng pelo tsa lona ho wona.",
			"12": "<sup>12</sup> Modimo o buile hanngwe, nna ka utlwa tsena tse pedi: Matla ke a Modimo,",
			"13": "<sup>13</sup> ke mohau ke wa hao, Morena; ke wena ya putsang motho, ho ya ka diketso tsa hae."
		},
		"63": {
			"1": "<sup>1</sup> Pesalema ya Davida, ya mohla a leng lehwatateng la Juda.",
			"2": "<sup>2</sup> Modimo, ke wena Modimo wa ka, Modimo eo ke mmatlang, moya wa ka o o nyoretswe, mmele wa ka o o hlolohetswe, jwaloka naha e omeletseng, e kgathetseng, e hlokang metsi.",
			"3": "<sup>3</sup> Ka o tadima o le Sehalalelong sa hao, ka boha matla a hao le tlotla ya hao.",
			"4": "<sup>4</sup> Mohau wa hao o molemo ho feta bophelo, molomo wa ka o tla o rorisa.",
			"5": "<sup>5</sup> Ke tla o boka ha ke ntse ke phela, ke phahamise matsoho a ka, ke a phahamisetse ho wena.",
			"6": "<sup>6</sup> Moya wa ka o tla kgora jwaloka ya jang moko le mafura, molomo wa ka o o rorise o o rorise ka dithoko tsa thabo.",
			"7": "<sup>7</sup> Ha ke ntse ke robetse ke a o hopola, ke o nahana ka dinako tsa bosiu,",
			"8": "<sup>8</sup> hobane o mothusi wa ka, ke nyakalla moriting wa mapheo a hao.",
			"9": "<sup>9</sup> Moya wa ka o o kgomaretse, tsoho la hao le letona le a ntshehetsa.",
			"10": "<sup>10</sup> Ba batlang ho timetsa bophelo ba ka ba tla theohela botebong ba lefatshe;",
			"11": "<sup>11</sup> ba tla bolawa ka sabole e bohale, mme ba jewe ke diphiri.",
			"12": "<sup>12</sup> Athe kgosi e tla thabela Modimo, bohle ba ikanang ka yena ba tla ithorisa, empa ba leshano ba tla thijwa melomo."
		},
		"64": {
			"1": "<sup>1</sup> Pesalema ya Davida, e qapetsweng motsamaisi wa dibini.",
			"2": "<sup>2</sup> Modimo, ako utlwe sello sa ka, sello sa ka sa masisapelo, o sireletse bophelo ba ka o bo sireletse ha sera se ntshosa.",
			"3": "<sup>3</sup> Mpate hole le mokgatlo, mokgatlo wa ba etsang bobe, hole le sehlopha sa ba kgopo;",
			"4": "<sup>4</sup> ba leotsang maleme a bona ba a leotsa sa disabole, ba hlabang ka mantswe a babang, mantswe a kang metsu.",
			"5": "<sup>5</sup> Ba fula ya se nang kodi ba ipatile, ba mo fula ka tsometso ba se na letswalo.",
			"6": "<sup>6</sup> Ba tiile morerong wa bona o mobe, ba rera ho tjheha maraba, ba re: “Re tla bonwa ke mang?”",
			"7": "<sup>7</sup> Ba rera bokgopo, ba re: “Re lohile mano ka bohlale.” Mehopolo ya motho ke kweetsa, le pelo ya hae ke kweetsa.",
			"8": "<sup>8</sup> Empa Modimo o ba fula ka metsu ya hae, o ba hlaba ka ho ba tsometsa.",
			"9": "<sup>9</sup> Maleme a bona a a ba timetsa; bohle ba ba bonang ba sisinya dihlooho.",
			"10": "<sup>10</sup> Jwale bohle ba tla tshaba, ba bolele mosebetsi wa Modimo, ba utlwisise ketso ya hae.",
			"11": "<sup>11</sup> Ya lokileng o tla thabela Morena, mme a tshabele ho yena; bohle ba pelo di ntle ba ithorise."
		},
		"65": {
			"1": "<sup>1</sup> Pesalema ya Davida, e qapetsweng motsamaisi wa dibini. Sefela.",
			"2": "<sup>2</sup> Modimo, o lokelwa ke thoriso, e o lokela o le Sione; dikano di phethelwa wena,",
			"3": "<sup>3</sup> wena ya utlwang thapelo. Batho bohle ba tla tla ho wena,",
			"4": "<sup>4</sup> ba tle ka baka la dibe tsa bona. Ha re imetswe ke melato, wena o a re tshwarela.",
			"5": "<sup>5</sup> Ho lehlohonolo eo o mo kgethileng, wa mo amohela, hore a tle a ahe mabaleng a hao. Re tla kgora tse molemo tsa Ntlo ya hao, tse halalelang tsa Tempele ya hao.",
			"6": "<sup>6</sup> O re arabela ka diketso tse hlollang, diketso tse hlollang tsa toka, wena Modimo, mopholosi wa rona; wena o leng tshepo ya bohle ho isa dipheletsong tsa lefatshe, le dihlekehlekeng tse hole.",
			"7": "<sup>7</sup> Ka matla a hao o hlomile dithaba, o bontsha bonatla ba hao;",
			"8": "<sup>8</sup> o kgutsisa ho tuduana ha mawatle, ho tuduana ha maqhubu a wona, le ho dumaduma ha ditjhaba.",
			"9": "<sup>9</sup> Ba ahileng dipheletsong tsa lefatshe ba tshaba dipontsho tsa hao; o etsa hore bohle ba howe ka thabo, ho tloha botjhabela ho isa bophirimela.",
			"10": "<sup>10</sup> O etela lefatshe, o a le nwesetsa, o le sitsa ka nala; noka tsa mahodimo di phename, ho fa batho dijo. Ka mokgwa oo o lokisa lefatshe,",
			"11": "<sup>11</sup> ka ho kolobisa boleme ba masimo, ho phophotha makwete a wona, ho nolofatsa mobu ka pula tsa medupe, le ho hlohonolofatsa dijalo tsa wona.",
			"12": "<sup>12</sup> O rwesa selemo mofapahlooho, mofapahlooho wa tse molemo tsa hao, mehlaleng ya hao ke nala feela.",
			"13": "<sup>13</sup> Makgulo a lehwatata a tshwetshwetha metsi, maralla a aparetswe ke thabo.",
			"14": "<sup>14</sup> Diphula di aparetswe ke mehlape, dikgohlo di tletse mabele. Tsena tsohle di howa ka thabo, di a bina."
		},
		"66": {
			"1": "<sup>1</sup> Pesalema e qapetsweng motsamaisi wa dibini. Sefela. Etsetsang Modimo ditlatse, lona ba lefatshe lohle,",
			"2": "<sup>2</sup> mo rokeng, le tlotlise lebitso la hae, le mo rorise ka mokgwa o tlotlehang.",
			"3": "<sup>3</sup> Ereng ho Modimo: “Mesebetsi ya hao e tshabeha hakaakang! Ka baka la matla a hao a maholo, dira tsa hao di a o qekisa.",
			"4": "<sup>4</sup> Lefatshe lohle le a o kgumamela, le a o roka, le roka lebitso la hao.”",
			"5": "<sup>5</sup> Tloong, le bohe mesebetsi ya Modimo: O a tshabeha diketsong tsa hae, ketsong tsa hae ho bana ba batho.",
			"6": "<sup>6</sup> O ile a apola lewatle, ha hlaha mobu o ommeng, batho ba tshela noka ka maoto; ka baka leo, a re mo thabeleng.",
			"7": "<sup>7</sup> Ka matla a hae o busa kamehla, mahlo a hae a disa ditjhaba, esere bahanyetsi ba boela ba tsoha.",
			"8": "<sup>8</sup> Bokang Modimo wa rona, lona ditjhaba, utlwahatsang thoriso ya hae.",
			"9": "<sup>9</sup> Ke yena ya re fileng bophelo, ya sa kang a tlohela maoto a rona, a a tlohella ho thella.",
			"10": "<sup>10</sup> Modimo, o ile wa re hlahloba, wa re hlwekisa seboping jwaloka silefera;",
			"11": "<sup>11</sup> wa re tshwasa ka letlowa, wa re belesa mojaro o boima;",
			"12": "<sup>12</sup> wa dumella batho ho re hata melala, ra feta hara mollo le metsi; wa ntano re kgatholla haholo.",
			"13": "<sup>13</sup> Ke tla ya tlung ya hao ke nkile setjheso, ke o phethele dikano tsa ka,",
			"14": "<sup>14</sup> tseo ke di buileng ka molomo wa ka, ka di bolela ke le matshwenyehong.",
			"15": "<sup>15</sup> Ke tla o nyehella ka ditjheso, ka ditjheso tsa phoofolo tse nonneng, le ka setjheso sa dipheleu, setjheso se monko o monate, ke o hlabele dipohwana le diphooko.",
			"16": "<sup>16</sup> Tloong, le mamele, lona bohle ba tshabang Modimo, ke le phetele seo a nketseditseng sona.",
			"17": "<sup>17</sup> Ke ipileditse ho yena ka molomo wa ka, ka mo phafa ka leleme la ka.",
			"18": "<sup>18</sup> Hoja ke ne ke dumella bobe pelong ya ka, Morena a ka be a sa nkutlwa,",
			"19": "<sup>19</sup> empa Modimo o nkutlwile, o mametse sello sa thapelo ya ka.",
			"20": "<sup>20</sup> Ho bokwe Modimo, ya sa kang a lahla thapelo ya ka, ya sa kang a ntima mohau wa hae."
		},
		"67": {
			"1": "<sup>1</sup> Pesalema. Taelo ho motsamaisi wa dibini: E binwe ka diletsa tsa dikgwele. Sefela.",
			"2": "<sup>2</sup> Modimo ako re hauhele, o re hlohonolofatse, o re bontshe sefahleho, fahleho se kganyang kgotso.",
			"3": "<sup>3</sup> Ditsela tsa hao di ke di tsejwe lefatsheng, ditjhaba tsohle di tsebe hore o a pholosa.",
			"4": "<sup>4</sup> Ditjhaba di ke di o boke, wena Modimo, ditjhaba tsohle di o boke.",
			"5": "<sup>5</sup> Merabe e ke e thabe, e etse ditlatse, hobane o ahlola ditjhaba ka toka; ke wena motsamaisi wa merabe lefatsheng.",
			"6": "<sup>6</sup> Ditjhaba di ke di o boke, wena Modimo, ditjhaba tsohle di o boke.",
			"7": "<sup>7</sup> Lefatshe le bile le tjhai e kgolo, Modimo, Modimo wa rona, o re hlohonolofaditse!",
			"8": "<sup>8</sup> Modimo o re hlohonolofaditse, a tshajwe ke bohle lefatsheng, ho isa dipheletsong tsa lona."
		},
		"68": {
			"1": "<sup>1</sup> Pesalema ya Davida, e qapetsweng motsamaisi wa dibini. Sefela.",
			"2": "<sup>2</sup> Modimo a ke a tsohe, dira tsa hae di qhalane, ba mo hloileng ba mmalehe.",
			"3": "<sup>3</sup> Ba nyamele jwalokaha mosi o nyamela, jwalokaha tshotso e qhibidihiswa ke mollo, ba kgopo ba timela jwalo, ba timela jwalo mahlong a Modimo.",
			"4": "<sup>4</sup> Empa ba lokileng ba a thaba, ba nyakallela Modimo, ba tlale thabo.",
			"5": "<sup>5</sup> Binelang Modimo, rokang lebitso la hae, lokisang tsela ya ya kaletseng maru. Lebitso la hae ke Morena, nyakallang mahlong a hae.",
			"6": "<sup>6</sup> Modimo ke ntata dikgutsana, ke mosireletsi wa bahlolohadi, o leahong la hae le halalelang.",
			"7": "<sup>7</sup> Ba se nang moneketsela, Modimo o ba fa bodulo, o boela o busetsa batshwaruwa boiketlong, athe bahanyetsi ba sala mahalaopeng.",
			"8": "<sup>8</sup> Modimo, mohla o neng o haola hara lehwatata, o eteletse tjhaba sa hao pele,",
			"9": "<sup>9</sup> lefatshe la na la reketla, mahodimo a nesa pula mahlong a Modimo, Modimo wa Sinai, Modimo wa Iseraele.",
			"10": "<sup>10</sup> Modimo, wa nesa pula, pula ya ditlwebelele; wa e nesetsa bao e leng lefa la hao, wa ba matlafatsa ha ba ne ba kgathetse,",
			"11": "<sup>11</sup> mohlape wa hao wa fumana bodulo teng, boo ka mohau wa hao o bo lokisitseng, wa bo lokisetsa bahlophehi.",
			"12": "<sup>12</sup> Morena a ntsha taelo, letshwele la basadi la tlisa molaetsa o reng:",
			"13": "<sup>13</sup> “Dikgosi le mabotho a tsona di balehile, di balehetse ruri!” Basadi ba setseng hae ba arola tse hapilweng.",
			"14": "<sup>14</sup> Ha lona le ne le paqame, le paqame marakong a masaka, bona ba ne ba ka maebana a apesitswe ka silefera, ao masiba a wona a phatsimang, a phatsimang sa kgauta e tshehla,",
			"15": "<sup>15</sup> ha Ya Matla wohle a ne a qhalanya dikgosi, lehlwa la kgetheha thabeng ya Salemone.",
			"16": "<sup>16</sup> Thaba ya Bashane ke thaba e telele, thaba ya Bashane ke thaba e makgeka.",
			"17": "<sup>17</sup> Lona dithaba tse makgeka, keng ha le honohela thaba, thaba eo Modimo a kgahlilweng ke yona, ho e etsa leaho la hae, moo Morena a tla aha teng, a ahe teng ka ho sa feleng?",
			"18": "<sup>18</sup> Kariki tsa Modimo tsa ntwa ke kete tsa dikete, ka tsona Morena o tlile Sehalalelong, o tlile Sehalalelong sa hae a etswa Sinai.",
			"19": "<sup>19</sup> O nyolohetse hodimo a nkile bathopuwa, a nyehellwa ka batho, esita le ka bahanyetsi. Morena Modimo a ba le leaho.",
			"20": "<sup>20</sup> Ho bokwe Morena ka matsatsi wohle, yena ya re pepang, yena Modimo, mopholosi wa rona.",
			"21": "<sup>21</sup> Modimo wa rona ke Modimo ya pholosang; Morena ke Morena wa rona, Morena ya re phemisang lefu.",
			"22": "<sup>22</sup> Modimo o tla pshatla dihlooho, a pshatle hlooho tsa dira tsa hae, mahata a dihlotho a ba kgopo.",
			"23": "<sup>23</sup> Morena o itse: “Ke tla ba lata Bashane, ke ba late le botebong ba lewatle,",
			"24": "<sup>24</sup> leoto la hao le tla hata mading a bona, dintja tsa hao di itjelle nama tsa dira.”",
			"25": "<sup>25</sup> Bohle ba bona mekoloko ya hao, Modimo, mekoloko ya Modimo wa ka, kgosi ya ka, mekoloko e kenang Sehalalelong.",
			"26": "<sup>26</sup> Kapele ke dibini, kamorao ke baletsi, hare ke thwetsana e tidinyang meropa.",
			"27": "<sup>27</sup> Bokang Modimo diphuthehong, bokang Morena dibokeng tsa Iseraele.",
			"28": "<sup>28</sup> Benjamine, kgorula, o ba eteletse pele, o latetswe ke hlopha sa mahosana, mahosana a Juda, le mahosana a Sebulone, le mahosana a Nafthali.",
			"29": "<sup>29</sup> Oho, Modimo, bontsha matla a hao, ao o re sebeleditseng ka wona.",
			"30": "<sup>30</sup> Ka baka la Tempele ya hao, Tempele e Jerusalema, dikgosi di tla o nyehella ka dimpho.",
			"31": "<sup>31</sup> Kgalema sebatana se moferong, batho ba kang mohlape wa dipoho, le manamane a wona, ba ke ba ineele, ba o tlisetse silefera; qhalanya ditjhaba tse ratang ntwa.",
			"32": "<sup>32</sup> Mahosana a tla tswa Egepeta, Kushe e phahamise matsoho, e a phahamisetse ho Modimo.",
			"33": "<sup>33</sup> Binelang Modimo, lona mebuso ya lefatshe, le roke Morena.",
			"34": "<sup>34</sup> Ke yena ya kaletseng mahodimo, mahodimo a kgalekgale; o utlwahatsa lentswe la hae, lentswe la hae le matla.",
			"35": "<sup>35</sup> Thoholetsang matla a Modimo; ke yena ya renang hodima Iseraele, matla a hae a marung.",
			"36": "<sup>36</sup> Modimo o a tshabeha Sehalalelong sa hae. Ke Modimo wa Iseraele, ya matlafatsang setjhaba sa hae haholo. Ho bokwe Modimo!"
		},
		"69": {
			"1": "<sup>1</sup> Pesalema ya Davida. Taelo ho motsamaisi wa dibini: E binwe ka mmino wa sefela sa “Mehaladitwe”.",
			"2": "<sup>2</sup> Ako mpholose Modimo, hobane metsi a a nkgama.",
			"3": "<sup>3</sup> Ke qahilwe tebetebeng ya seretse, ha ho moo nka hatang teng, ka hata ka tsitsa. Ke fihlile kweetseng, maqhubu a nkwahetse.",
			"4": "<sup>4</sup> Ke kgathetse ke ho meketsa, ke se ke tjhele lentswe; mahlo a ka a se a fifetse ke ho nna ke lebella Modimo.",
			"5": "<sup>5</sup> Ba ntlhoileng ntle ho lebaka ba bangata, ba feta qoba tsa moriri wa ka; dira tsa mahelehele di mpheta ka matla, di ntsekisa seo ke sa se utswang.",
			"6": "<sup>6</sup> Wena Modimo, o tseba bothoto ba ka, diphoso tsa ka ha di a pateha ho wena.",
			"7": "<sup>7</sup> Ba o tshepileng ba se hlajwe ke dihlong, ka baka la ka, Morena, Morena wa mabotho; ba o batlang ba se ke ba ferekana, ka baka la ka, Modimo wa Iseraele.",
			"8": "<sup>8</sup> Ke ka baka la hao ke jereng sekgobo, fahleho sa ka se aparetsweng ke dihlong.",
			"9": "<sup>9</sup> Ke fetohile moditjhaba ho bana beso, ke se ke le ya sa tsejweng ke bareso",
			"10": "<sup>10</sup> Ho tjhesehella ntlo ya hao ho ntjele, dinyefolo tsa ba o nyefolang le nna di nkwetse hodimo.",
			"11": "<sup>11</sup> Ha ke itlhokofatsa ka ho itima dijo, hona e ba hoo ke ho nyefolelwang.",
			"12": "<sup>12</sup> Ha ke apara tse mahwashe, eba ke fetoha pale ho bona.",
			"13": "<sup>13</sup> Ba dulang kgorong tsa motse ba bua ka nna, matahwa a qapile dipina ka nna.",
			"14": "<sup>14</sup> Ke lebisa thapelo ya ka ho wena Morena, ka nako e o kgahlang, Modimo. Ako nkarabe ka mohau wa hao o moholo, le ka botshepehi ba hao bo pholosang.",
			"15": "<sup>15</sup> Nqaholle tebetebeng ya seretse, o nnamolele ho ba ntlhoileng, ke phonyohe kweetseng.",
			"16": "<sup>16</sup> Ke se ke ka nkwa ke morallo wa metsi, ka metswa ke bodiba, ka kometswa ke lebitla.",
			"17": "<sup>17</sup> Nkarabe, Morena, hobane mohau wa hao o moholo, o ntadime ho ya ka boholo, boholo ba lerato la hao.",
			"18": "<sup>18</sup> O se ke wa pata sefahleho sa hao, wa se patela mohlanka wa hao, o nkarabe kapele, hobane ke matshwenyehong.",
			"19": "<sup>19</sup> Atamela ho nna, o mpholose, o ntopolle ka baka la dira tsa ka.",
			"20": "<sup>20</sup> Wena o tseba sekgobo sa ka, le dihlong tsa ka, le ho tlontlollwa ha ka; ba ntwantshang o ba tseba kaofela.",
			"21": "<sup>21</sup> Sekgobo se hlabile pelo ya ka, ke fedile; ke ne ke lebeletse kutlwelobohloko, empa ha ke a ka ka e fumana; ka batla batshedisi, ka se ke ka ba fumana.",
			"22": "<sup>22</sup> Bakeng sa dijo ba nneile leshokgwa, ha ke nyorilwe ba nnea asene.",
			"23": "<sup>23</sup> Eka dijo tsa bona di ka ba fetohela leraba, mekete ya bona ya mahlabelo ya ba fetohela letlowa.",
			"24": "<sup>24</sup> Eka mahlo a bona a ka fifala, ba se ke ba bona, matheka a bona a nonyoloha hoyahoile.",
			"25": "<sup>25</sup> Theolela kgalefo ya hao hodima bona, mollo wa bohale ba hao o ba fumane.",
			"26": "<sup>26</sup> Leaho la bona le ke le fetohe lesupi, ho se be motho metlotlwaneng ya bona.",
			"27": "<sup>27</sup> Ba hlorisa eo o seng o mo shapile, ba eketsa bohloko ba eo o mo otlileng.",
			"28": "<sup>28</sup> Ba ekeletse bobe hodima bobe ba bona, ba se ke ba fumanwa ke wena ba lokile;",
			"29": "<sup>29</sup> ba hlakolwe bukeng ya bophelo, ba se ke ba ngolwa le ba lokileng.",
			"30": "<sup>30</sup> Ha e le nna ke hlophehile, ke a opelwa; oho, Modimo, mpholose, ke boele ke tsohe.",
			"31": "<sup>31</sup> Ke tla rorisa lebitso la Modimo ka sefela, ke le phafe ka teboho.",
			"32": "<sup>32</sup> Hona ho tla kgahlisa Morena ho feta hlabelo sa dipohwana, sa pohwana tse dinaka, pohwana tse dikgolana.",
			"33": "<sup>33</sup> Ba eisehang ba tla bona, ba thabe; lona, ba batlang Modimo, betang dipelo.",
			"34": "<sup>34</sup> Morena o utlwa mafutsana, ha a kgese batho ba hae ba ditlamong.",
			"35": "<sup>35</sup> Mahodimo le lefatshe di ke di mo rorise, le mawatle le tsohle tse sesang ho wona;",
			"36": "<sup>36</sup> hobane Modimo o tla pholosa Sione, a tsose metse ya Juda: hore batho ba tle ba ahe ho yona, e be lefa la bona.",
			"37": "<sup>37</sup> Ditloholo tsa bahlanka ba hae di tla e ja lefa, ba ratang lebitso la hae ba tla phela ho yona."
		},
		"70": {
			"1": "<sup>1</sup> Pesalema ya Davida, ya kgopotso, e qapetsweng motsamaisi wa dibini.",
			"2": "<sup>2</sup> Oho, Modimo, ako ntopolle; oho, Morena, ako potlakele ho nthusa.",
			"3": "<sup>3</sup> Ba tsomileng bophelo ba ka ba ke ba hlajwe ke dihlong, ba ferekane; ba ntakaletsang bobe ba ke ba tjhetjhe, ba tlontlolohe.",
			"4": "<sup>4</sup> Ba ke ba kgutliswe ke ho tlontloloha, bana ba reng ka nna: “Aha! Aha!”",
			"5": "<sup>5</sup> Bohle ba o batlang ba ke ba nyakalle, ba o thabele. Ba ratang ho pholoswa ke wena ba nne ba re: “Modimo o moholo!”",
			"6": "<sup>6</sup> Ha e le nna ke mohlophehi le mofutsana: Oho, Modimo, ako mpotlakele. Ke wena mothusi le molopolli wa ka; oho, Morena, se diehe."
		},
		"71": {
			"1": "<sup>1</sup> Ke tshabela ho wena Morena, ke tle ke se ke ka hlajwa ke dihlong ka hlajwa ke dihlong le ka mohla.",
			"2": "<sup>2</sup> Ako nnamolele ka ho loka ha hao, nnamolele o ntopolle; o ntshekehele tsebe, o mpholose.",
			"3": "<sup>3</sup> Eba lehaha leo ke tshabelang ho lona, leo nka tshabelang ho lona kamehla; o se o laetse hore ke pholoswe, wena lefika la ka le qhobosheane ya ka.",
			"4": "<sup>4</sup> Modimo wa ka, ako nnamolele, o nnamolele matsohong a ya kgopo, diatleng tsa ya sa lokang, tsa ya sehloho.",
			"5": "<sup>5</sup> Morena, Morena wa ka, o tshepo ya ka, ke o tshepile ho tloha botjheng ba ka.",
			"6": "<sup>6</sup> O ntsheheditse ho tloha tswalong ya ka, wa ntshireletsa ho tloha popelong ya mme; nke ke ka kgaotsa ho o rorisa.",
			"7": "<sup>7</sup> Ke jwaloka mohlolo ho ba bangata, empa wena o setshabelo sa ka sa nnete.",
			"8": "<sup>8</sup> Molomong wa ka ho tletse thoriso ya hao, le tlotliso ya hao kamehla.",
			"9": "<sup>9</sup> Se ntahle boqhekung ba ka, o se mphuralle ha matla a mpheletse;",
			"10": "<sup>10</sup> hobane dira tsa ka di bua ka nna, ba ntaletseng ba a nthera,",
			"11": "<sup>11</sup> ba re: “Modimo o mo furaletse, mo lelekiseng, le mo tshware, hobane ha ho ya tla mo namolela.”",
			"12": "<sup>12</sup> Modimo, se be hole le nna, Modimo wa ka, ako potlakele ho nthusa.",
			"13": "<sup>13</sup> Ba ntwantshang ba ke ba hlajwe ke dihlong, ba ke ba hlajwe ke dihlong, ba timele; ba ntakaletsang bobe ba ke ba fetohe sekgobo, ba fetohe sekgobo, ba tlontlolohe.",
			"14": "<sup>14</sup> Empa nna nke ke ka kgaotsa ho o tshepa, ke tla eketsa ho o rorisa.",
			"15": "<sup>15</sup> Molomo wa ka o tla bolela tsa ho loka, o bolele tsa ho loka ha hao, le tsa ho pholosa ha hao kamehla, le hoja nke ke ka tseba ho di bala.",
			"16": "<sup>16</sup> Ke tla bua ka tsa matla a hao, wena Morena, Morena wa ka, ke hopotse batho tsa ho loka ha hao, ho loka hoo e leng ha hao feela.",
			"17": "<sup>17</sup> Modimo, o nthutile wa nthuta ho tloha botjheng ba ka, mme ho fihlela jwale ke ntse ke tumisa dimakatso tsa hao.",
			"18": "<sup>18</sup> Jwale ha ke se ke le leqheku, hlooho e se e le putswa, oho, Modimo, o se ke wa mphuralla, ho fihlela ke senolela meloko yohle e tlang tsa matla a hao le tsa bonatla ba hao,",
			"19": "<sup>19</sup> le tsa ho loka ha hao, ho fihlang hodimodimo, wena Modimo. O entse tse kgolo, Modimo; ke mang ya tshwanang le wena?",
			"20": "<sup>20</sup> Le hoja o nkutlwisitse matshwenyeho, matshwenyeho a mangata, a bohloko, o tla boela o mmatlafatse, o boele o nnyolle botebong ba lefatshe;",
			"21": "<sup>21</sup> o nkgodise ho feta pele, o nne o ntshedise hape.",
			"22": "<sup>22</sup> Jwale nna ke tla o boka ka seletsa, ka baka la botshepehi ba hao, wena Modimo wa ka; ke o roke ka harepa, wena Ya Halalelang wa Iseraele.",
			"23": "<sup>23</sup> Molomo wa ka o tla howa ka thabo, o howe ha ke o roka, le wona moya wa ka oo o o lopolotseng.",
			"24": "<sup>24</sup> Leleme la ka le tla bolela tsa ho loka, le bolele tsa ho loka ha hao kamehla, ba ntakaletsang bobe ba tlontlolohe, ba tlontlolohe, ba ferekane."
		},
		"72": {
			"1": "<sup>1</sup> Pesalema ya Solomone. Oho, Modimo, etsa hore kgosi e ahlole, e ke e ahlole ka toka, o nee mora kgosi ho loka ha hao,",
			"2": "<sup>2</sup> a tle ahlolele tjhaba sa hao, a se ahlolele ka ho loka, le mafutsana a hao ka toka.",
			"3": "<sup>3</sup> Dithaba di ke di tlise kgotso, di e tlisetse setjhaba, le wona maralla a se tlisetse ho loka.",
			"4": "<sup>4</sup> Bahlophehi hara setjhaba a ba ahlolele, a pholose bana ba mafutsana, a hatakele mohatelli.",
			"5": "<sup>5</sup> A ke a phele halelele jwaloka letsatsi, le jwaloka kgwedi ho isa melokong yohle.",
			"6": "<sup>6</sup> A be jwaloka pula a nelang jwang, le jwaloka medupe e nwesetsang lefatshe.",
			"7": "<sup>7</sup> Ditshiung tsa hae ho loka ho ke ho ate, le kgotso e be ngata, ho fihlela kgwedi e fifalla ruri.",
			"8": "<sup>8</sup> A buse ho tloha lewatleng le leng ho isa ho le leng, le ho tloha Nokeng ho isa pheletsong tsa lefatshe.",
			"9": "<sup>9</sup> Ba mo lwantshang ba ke ba mo kgumamele, dira tsa hae di nyeke lerole.",
			"10": "<sup>10</sup> Dikgosi tsa Tarashishe le tsa dihlekehleke di ke di mo nyehelle, dikgosi tsa Sheba le tsa Seba di mo tlisetse dithelo.",
			"11": "<sup>11</sup> Dikgosi tsohle di itihe kapele ho yena, ditjhaba tsohle di mo sebeletse.",
			"12": "<sup>12</sup> O tla lopolla mohloki ya llang ho yena, le mohlophehi ya hlokang mothusi.",
			"13": "<sup>13</sup> Ya fokolang le ya hlokang o tla ba utlwela bohloko, a pholose bophelo ba mafutsana.",
			"14": "<sup>14</sup> O tla ba lopolla a be lopolle ho ba mamenemene, a ba lopolle le ho ba sehloho, madi a bona e tla ba a bohlokwa, e be a bohlokwa mahlong a hae.",
			"15": "<sup>15</sup> A ke a phele! A newe kgauta ya Sheba, a nne a rapellwe ho sa kgaotswe, a nne a bokwe ka matsatsi wohle.",
			"16": "<sup>16</sup> Lefatshe le ke le aparelwe ke koro, e ekethehe qhoweng tsa dithaba, tjhai e be jwaloka ya Lebanone; metseng ho tlale batho, ba be jwaloka jwang ba naha, jwang bo tlokomang.",
			"17": "<sup>17</sup> Lebitso la hae le se ke la lebalwa, le se ke la lebalwa le ka mohla, le hopolwe ha letsatsi le ntse le tjhaba. Ditjhaba tsohle di ke di hlohonolofale, di hlohonolofale ka baka la hae, merabe yohle e mmitse ya lehlohonolo.",
			"18": "<sup>18</sup> Ho bokwe Morena, Modimo wa Iseraele, e leng yena a inotshi ya etsang dimakatso.",
			"19": "<sup>19</sup> Lebitso la hae le tlotlehang le bokwe, le bokwe kamehla le mehla, lefatshe lohle le tlale tlotla ya hae. A ho be jwalo! A ho be jwalo!",
			"20": "<sup>20</sup> Dithapelo tsa Davida, mora Jese, di fella mona."
		},
		"73": {
			"1": "<sup>1</sup> Pesalema ya Asafo. Ruri Modimo o molemo ho Iseraele, e, le ho ba pelo di hlwekileng.",
			"2": "<sup>2</sup> Empa nna, ke batlile ke kgothometseha, maoto a ka a batlile a thella;",
			"3": "<sup>3</sup> hobane ke ne ke honohela baikakasi, ha ke bona katleho ya ba kgopo.",
			"4": "<sup>4</sup> Bona ha ba na matshwenyeho, mmele ya bona e shahlile, ba nonne.",
			"5": "<sup>5</sup> Ha ba na dikgathatso jwaloka ba bang, mme ha ba otlwe jwaloka ba bang.",
			"6": "<sup>6</sup> Ka baka leo, boikgohomoso ke sefaha, ke sefaha melaleng ya bona, sehloho ke seaparo seo ba se apereng.",
			"7": "<sup>7</sup> Mahlo a bona a rotolohile ke mafura, ka dipelong ba tletse mehopolo ya bowatla.",
			"8": "<sup>8</sup> Ba a tlaka, mme ba bua tse mpe, ba sokela batho ka boikgantsho.",
			"9": "<sup>9</sup> Melomo ya bona e nyefola tsa lehodimo, maleme a bona a bebera tsa lefatshe.",
			"10": "<sup>10</sup> Kahoo setjhaba sa ka se ba sala morao, se inyorolla ka metsi a mehopeng ya bona.",
			"11": "<sup>11</sup> ba re: “Modimo a ka tseba jwang? Na tsebo e teng ho Ya Hodimodimo?”",
			"12": "<sup>12</sup> Ba kgopo ba jwalo; kamehla ba qhwaolla dikobo, ba ikatisetsa maruo.",
			"13": "<sup>13</sup> Ho thusang ho hlwekisa pelo ya ka, le ho hlokisa matsoho a ka molato,",
			"14": "<sup>14</sup> ha e le moo ke otlwa ka matsatsi wohle, ke otlwa hoseng ho hong le ho hong?",
			"15": "<sup>15</sup> Hoja nkile ka re: “Ke tla bua jwaloka bona,” nka be ke kgelohile molokong, molokong wa bana ba hao.",
			"16": "<sup>16</sup> Ha ke ntse ke nahanahana, ke nahana hore ke utlwisise tsena, ka fumana e le ntho e thata,",
			"17": "<sup>17</sup> ho fihlela ke ba ke kena Sehalalelong, Sehalalelong sa Modimo, mme ke utlwisisa seo qetello ya ba kgopo e tla ba sona.",
			"18": "<sup>18</sup> Ruri o ba beile moo ho thellang, wa ba dihela hore ba ye timelong;",
			"19": "<sup>19</sup> ba fetoha lesupi ka ho panya ha ntshi, ba fedile, qetello ya bona ke e tshosang.",
			"20": "<sup>20</sup> Morena, jwalokaha toro e fela, e fela ha motho a phaphama, le wena ha o tsoha o fedisa seriti sa bona.",
			"21": "<sup>21</sup> Ha pelo ya ka e ne e utlwile bohloko, mme maikutlo a ka a hlabehile,",
			"22": "<sup>22</sup> ka ba lewatla, ka hloka kutlwisiso, ka ba jwaloka phoofolo mahlong a hao.",
			"23": "<sup>23</sup> Empa leha ho le jwalo, ke na le wena kamehla, o ntshwere ka letsoho le letona.",
			"24": "<sup>24</sup> O ntsamaisa ka keletso ya hao, mme qetellong o tla nkamohela ka tlotla.",
			"25": "<sup>25</sup> Nka ba le mang lehodimong haese wena? Ha ke ena le wena, ha ke sa lakatsa letho lefatsheng.",
			"26": "<sup>26</sup> Leha mmele wa ka le pelo ya ka di ka fela, Modimo ke lefika la ka le kabelo ya ka kamehla.",
			"27": "<sup>27</sup> Ha e le ba ikarohantseng le wena, bona ba tla timela; o fedisa bohle ba sa tshepahaleng ho wena.",
			"28": "<sup>28</sup> Empa ho nna ho ba haufi le Modimo, ke ntho yona e molemo. Ke ikgethetse Morena, Morena wa ka, ho ba setshabelo sa ka, ke tle ke bolele mesebetsi ya hae yohle."
		},
		"74": {
			"1": "<sup>1</sup> Thothokiso ya Asafo, e nang le thuto. Modimo, na o re lahletse ruri? Keng ha o halefela mohlape, mohlape wa makgulo a hao, o o halefela ka bohale bo tukang?",
			"2": "<sup>2</sup> Ako hopole phutheho ya hao eo e bileng leruo la hao, leruo la hao ho tloha kgale, eo o e lopolotseng, moloko oo e leng lefa la hao; le thaba ya Sione eo o ahileng ho yona.",
			"3": "<sup>3</sup> Lebisa mehato ya hao dithakong, dithakong tseo tsa kgale, sera se sentse tsohle tse ka Sehalalelong.",
			"4": "<sup>4</sup> Ba o lwantshang ba puruma, ba puruma ba le Sehalalelong sa hao, ba hlomile mekgele ya bona, ba e hloma e le pontsho ya tlholo.",
			"5": "<sup>5</sup> Ba tshwana le ba kenang morung, ba kenang teng ka dilepe;",
			"6": "<sup>6</sup> mekgabiso yohle ya yona ya lehong, ba e pshatlile ka dikwakwa, ba e pshatla le ka dikoto.",
			"7": "<sup>7</sup> Ba tjhesitse Sehalalelo sa hao, ba heletsa, ba tlontlolla Leaho la hao.",
			"8": "<sup>8</sup> Ka dipelong tsa bona ba itse: “A re ba hatakeleng kaofela ha bona, re tjhese dibaka tsohle tsa phutheho, tsa phutheho ya Modimo naheng ena.”",
			"9": "<sup>9</sup> Ha re sa na pontsho tse tswang ho Modimo, ha ho sa le moporofeta; hara rona ha ho le ya mong ya tsebang hore ho tla ba jwalo ho fihlela neng.",
			"10": "<sup>10</sup> Modimo, ya o lwantshang, o tla o nyefola ho fihlela neng? Na sera se tla o nyedisa, se nyedise lebitso la hao kamehla?",
			"11": "<sup>11</sup> O sa tshwaretseng letsoho la hao? O patetseng letsoho la hao le letona, wa le pata sefubeng sa hao?",
			"12": "<sup>12</sup> Athe Modimo, o kgosi ya ka ho tloha mehleng ya kgale, wena mohlodi wa topollo lefatsheng.",
			"13": "<sup>13</sup> Ke wena ya ileng a arohanya lewatle, wa le arohanya ka matla a hao, wa pshatla hlooho tsa dikganyapa, wa di pshatela lewatleng.",
			"14": "<sup>14</sup> wa di thuakanya dihlooho, wa di abela ditlhapi e be dijo tsa tsona.",
			"15": "<sup>15</sup> Ke wena ya ileng a bulela didiba, wa bulela le dinokana, wa pshesa dinoka tse phallang kamehla.",
			"16": "<sup>16</sup> Motsheare ke wa hao, le bosiu ke ba hao; kgwedi le letsatsi o di beile, wa di bea madulong a tsona.",
			"17": "<sup>17</sup> Ke wena ya ileng a seha meedi, wa seha meedi yohle ya lefatshe, lehlabula le mariha di entswe ke wena.",
			"18": "<sup>18</sup> Morena, ako hopole kamoo sera se o nyefolang kateng, kamoo setjhaba sa dithoto se nyedisang lebitso la hao kateng.",
			"19": "<sup>19</sup> Se neele sebata moya wa Leeba la hao, bophelo ba mafutsana a hao o se bo leballe ruri.",
			"20": "<sup>20</sup> Ako hopole selekane sa hao, hobane diqhobo tsohle tsa naha di tletse ba sehloho.",
			"21": "<sup>21</sup> Ya hatellwang a se ke a hlajwa ke dihlong, mohlophehi le mofutsana ba rorise lebitso la hao.",
			"22": "<sup>22</sup> Tsoha Modimo, o itwanele, hopola hore sethoto se a o nyefola, se o nyefola ka matsatsi wohle.",
			"23": "<sup>23</sup> Se lebale ho rora ha ba o lwantshang, ho eketseha ha lerata la ba o tsohelang matla."
		},
		"75": {
			"1": "<sup>1</sup> Pesalema ya Asafo. Taelo ho motsamaisi wa dibini: E binwe ka mmino wa sefela sa “O se ke wa senya”. Sefela.",
			"2": "<sup>2</sup> Re a o boka Modimo, re a o boka, rona ba rapelang lebitso la hao, ba bolelang dimakatso tsa hao.",
			"3": "<sup>3</sup> “Ka nako eo ke e beileng,” ho rialo Modimo, “ke nna ya tla ahlola ka ho loka.",
			"4": "<sup>4</sup> Leha lefatshe le ka thothomela le bohle ba ahileng ho lona, ke nna ya tiisitseng ditshiya tsa lona.",
			"5": "<sup>5</sup> Ke itse ho baikakasi: ‘Le se ke la ikakasa,’ ho ba kgopo ka re: ‘Le se ke la kgantsha matla;",
			"6": "<sup>6</sup> le se ke la kgantsha matla hakaalo, kapa la bua le sataladitse melala.’ ”",
			"7": "<sup>7</sup> Kahlolo ha e tswe botjhabela, kapa ha e tswe bophirimela, leha e le lehwatateng kapa dithabeng.",
			"8": "<sup>8</sup> Ke Modimo ya ahlolang: O kokobetsa e mong, a phahamise e mong.",
			"9": "<sup>9</sup> Ka letsohong Morena o tshwere mohope o phophomang veine e lomosehileng. O qhatsetsa bohle ba kgopo ba lefatshe; ba a nwa, ba minyeletsa le maritsa.",
			"10": "<sup>10</sup> Empa nna ke tla mo fapha kamehla, ke roke Modimo wa Jakobo.",
			"11": "<sup>11</sup> O tla fedisa matla wohle a ba kgopo, mme ba lokileng ba tla matlafala."
		},
		"76": {
			"1": "<sup>1</sup> Pesalema ya Asafo. Taelo ho motsamaisi wa dibini: E binwe ka diletsa tsa dikgwele. Sefela.",
			"2": "<sup>2</sup> Modimo o a tsejwa naheng ya Juda, lebitso la hae le leholo Iseraeleng.",
			"3": "<sup>3</sup> Motlotlwane wa hae o Salema, leaho la hae le Sione.",
			"4": "<sup>4</sup> Ke moo a robileng metsu, metsu e bebang ya seqha, le thebe, le sabole, le hlomo tsa ntwa.",
			"5": "<sup>5</sup> O kganya hakaakang, o tlotleha hakaakang, ha o kgutla dithabeng tsa tlholo!",
			"6": "<sup>6</sup> Dinatla di hlakotswe kgapo ya tsona, tsa robala boroko ba lefu; bahlabani bohle ba sitilwe ho itwanela.",
			"7": "<sup>7</sup> Yare ha o kgalemela, wena Modimo wa Jakobo, dikariki le dipere tsa ntwa tsa fetoha, tsa fetoha diemahale.",
			"8": "<sup>8</sup> Wena, o a tshabeha! Ke mang ya ka emang kapele ho wena, a ema teng ha o halefile?",
			"9": "<sup>9</sup> O dihile kahlolo o le lehodimong, lefatshe la tshoha, la kgutsa,",
			"10": "<sup>10</sup> ha Modimo a ema ho ahlola bohle, le ho pholosa bohle, bohle ba eisehang ba lefatshe.",
			"11": "<sup>11</sup> Kgalefo ya batho e tla o fetohela thoriso, ba phonyohileng kgalefo ya hao ba tla o etsetsa mekete.",
			"12": "<sup>12</sup> Etsang dikano, le di etsetse Morena Modimo wa lona, le be le di phethe; ditjhaba tsohle tse kamathoko di nyehelle Ya Tshajwang,",
			"13": "<sup>13</sup> yena ya fedisang boikgohomoso, boikgohomoso ba mahosana, yena ya tshajwang ke dikgosi tsa lefatshe."
		},
		"77": {
			"1": "<sup>1</sup> Pesalema ya Asafo, e qapetsweng motsamaisi wa dibini; ya Jedutune.",
			"2": "<sup>2</sup> Sello sa ka se nyolohela ho Modimo, ke llela ho yena; sello sa ka se nyolohela ho Modimo, o tla ntshekehela tsebe.",
			"3": "<sup>3</sup> Mohla ke neng ke le matshwenyehong ka batla Morena, ka dula ke phahamisitse matsoho, Ke a phahamisitse hara bosiu, moya wa ka wa hana ho tshediseha.",
			"4": "<sup>4</sup> Ka hopola Modimo, ka fehelwa, ka nahana, moya wa ka wa sarelwa.",
			"5": "<sup>5</sup> O entse hore ke se ke ka bo hlotha, ke tshwenyehile, ke sitwa le ho bua.",
			"6": "<sup>6</sup> Ke hopola ditshiu tsa kgale, le dilemo tse ileng ke a di hopola.",
			"7": "<sup>7</sup> Bosiu ke fihlelwa ke pina pelong, ke a nahana, moya wa ka o a balabala:",
			"8": "<sup>8</sup> “Na Morena o ntahletse ruri, ha a sa tla hlola a kgahlwa ke nna?",
			"9": "<sup>9</sup> Na mohau wa hae o feletse ruri, ditshepiso tsa hae ha di sa tla phethwa, di phethelwa meloko yohle?",
			"10": "<sup>10</sup> Na Modimo o lebetse ho utlwela bohloko? Na kgalefo ya hae e thibetse rato la hae?”",
			"11": "<sup>11</sup> Jwale ke re: “Se ntlhabileng ke sena: Letsoho la Ya Hodimodimo le fetohile.”",
			"12": "<sup>12</sup> Ke hopola mesebetsi ya Morena, e, ke hopola dimakatso tsa hae, dimakatso tsa boholoholo.",
			"13": "<sup>13</sup> Ke nahana mesebetsi yohle ya hae, ke imamella diketso tsa hae tse kgolo.",
			"14": "<sup>14</sup> Modimo, ditsela tsa hao di a halalela; na modimo o teng o moholo, o moholo jwaloka wena Modimo?",
			"15": "<sup>15</sup> Wena o Modimo ya etsang dimakatso, o bonahaditse matla a hao hara ditjhaba.",
			"16": "<sup>16</sup> Ka tsoho la hao o lopolotse tjhaba sa hao, bana ba Jakobo le ba Josefa.",
			"17": "<sup>17</sup> Metsi a na a o bona, Modimo, metsi a o bona, a tuduana, madiba a tsukutleha.",
			"18": "<sup>18</sup> Maru a nesa pula, mahodimo a thwathwaretsa, mahadima a hao a tsekema kahohle.",
			"19": "<sup>19</sup> Letolo la hao la thwathwaretsa, la thwathwaretsa hara setsokotsane, mahadima a hao a bonesa lefatshe, lefatshe la reketla, la sisinyeha.",
			"20": "<sup>20</sup> Tsela ya hao ya tsamaya lewatleng, le tselana tsa hao hara bodiba; empa ha ho ya boneng mohlala wa hao.",
			"21": "<sup>21</sup> O tsamaisitse setjhaba sa hao, wa se tsamaisa jwaloka mohlape, wa se tsamaisa ka letsoho la Moshe le ka letsoho la Arone."
		},
		"78": {
			"1": "<sup>1</sup> Thothokiso ya Asafo, e nang le thuto. Lona tjhaba sa ka, mamelang thuto ya ka, sekehelang dipolelo tsa ka tsebe.",
			"2": "<sup>2</sup> Molomong wa ka ho tla tswa maele, ke bolele dilotho tsa boholoholo.",
			"3": "<sup>3</sup> Tseo re di utlwileng, ra di tseba, e leng tseo re di phetetsweng, ra di phetelwa ke bo-ntata rona.",
			"4": "<sup>4</sup> Ha re na ho di patela bana ba bona, empa re tla phetela moloko o tlang dithoko tsa Morena, le matla a hae, le dimakatso tseo a di entseng.",
			"5": "<sup>5</sup> O ile a fa leloko la Jakobo ditemoso, a beela Iseraele Molao; a laela bo-ntata rona ho o tsebisa bana ba bona,",
			"6": "<sup>6</sup> hore o tle o tsejwe ke meloko e tlang, le ke ba tlang ho tswalwa, bona ba tle ba o phete ba o phetele bana ba bona,",
			"7": "<sup>7</sup> e le hore le bao ba tle ba tshepe Modimo, ba se ke ba lebala mesebetsi ya Modimo, ba mpe ba boloke melao ya hae.",
			"8": "<sup>8</sup> Ba se ke ba tshwana le bo-ntata bona, bao e bileng moloko o manganga, moloko wa befetohedi; moloko oo maikutlo a wona a neng a sa tsepama, moloko oo moya wa wona o sa tshepahaleng ho Modimo.",
			"9": "<sup>9</sup> Bana ba Efraime, leha e ne e le ditsebi ho fula ka diqha, ba na ba baleha mohla letsatsi la ntwa.",
			"10": "<sup>10</sup> Ha ba a ka ba boloka selekane, selekane sa Modimo, ba hana ho tsamaya ka Molao wa hae.",
			"11": "<sup>11</sup> Ba lebala diketso tsa hae, ba lebala le dimakatso tsa hae, tseo a ba bontshitseng tsona.",
			"12": "<sup>12</sup> Naheng ya Egepeta, thoteng tsa Sowane, a etsa dimakatso pontsheng, pontsheng ya bo-ntata bona.",
			"13": "<sup>13</sup> A phatlola lewatle ka lehare, a ba tshedisa, a emisa metsi jwaloka qubu.",
			"14": "<sup>14</sup> Motsheare a ba etella pele ka leru, bosiu bohle ka kganya ya mollo.",
			"15": "<sup>15</sup> A petsola mafika lehwatateng, a ba fa metsi a mangata, metsi a kang a bodiba;",
			"16": "<sup>16</sup> a kollisa melatswana lefikeng, a phallisa metsi jwaloka hoja ke a noka.",
			"17": "<sup>17</sup> Empa ba nna ba eketsa ho mo sitelwa, ba fetohela Ya Hodimodimo, ba mo fetohela ba le naheng e tshehla.",
			"18": "<sup>18</sup> Pelong tsa bona ba leka Modimo, ba batla dijo tseo ba di lakatsang.",
			"19": "<sup>19</sup> Ba hanyetsa Modimo, ba re: “Ebe Modimo a ka hla a tseba ho re lokisetsa dijo lehwatateng moo?",
			"20": "<sup>20</sup> Ke nnete, o ile a otla lefika, metsi a phutsalla, le dinokana tsa phorosela; ebe a ka tseba ho re fa bohobe, le ho fepa tjhaba sa hae nama?”",
			"21": "<sup>21</sup> Yare Morena ha a utlwa a halefa, malakabe a mollo a laima, a laimela ba leloko la Jakobo, kgalefo ya hae ya tlokela Iseraele;",
			"22": "<sup>22</sup> hobane ba ne ba sa dumele, ba sa dumele ho Modimo, ba sa tshepe ho pholoswa ke yena.",
			"23": "<sup>23</sup> Yaba o laela maru a mahodimo, o bula menyako ya mahodimo;",
			"24": "<sup>24</sup> a ba nesetsa manna e be dijo tsa bona, a ba nea koro ya lehodimo.",
			"25": "<sup>25</sup> Motho a ja bohobe ba mangeloi, a ba fa kgora ya dijo.",
			"26": "<sup>26</sup> Hodimo sebakeng a fokisa moya, a fokisa moya wa botjhabela, ka matla a hae a tlisa moya wa borwa;",
			"27": "<sup>27</sup> a ba nesetsa nama jwalokaha eka ke lerole, le nonyana tse fofang, jwalokaha eka ke hlabathe la lewatle,",
			"28": "<sup>28</sup> a di theolela kahara diahelo tsa bona, ho potapota ditente tsa bona,",
			"29": "<sup>29</sup> Ba eja, ba kgora haholo; a ba fa seo ba neng ba se lakatsa.",
			"30": "<sup>30</sup> Yare ba eso kgotsofatse takatso ya bona, ba sa ntse ba entse methamo,",
			"31": "<sup>31</sup> kgalefo ya Modimo ya ba wela hodimo, a bolaya dikwankwetla tsa bona, bahlankana ba Iseraele a ba rapalatsa, a ba rapalatsa fatshe.",
			"32": "<sup>32</sup> Leha ho le jwalo, ba nnile ba mo sitelwa, ba se ke ba dumela dimakatso tsa hae.",
			"33": "<sup>33</sup> Yaba o fedisa matsatsi a bona o a fetola lefeela, lemo tsa bona ya eba tsa matshabeho.",
			"34": "<sup>34</sup> Eitse ha Modimo a ba bolaya, ba qala ho mmatla, ba kgutlela ho yena, ba mmatla hape;",
			"35": "<sup>35</sup> ba boela ba hopola hore Modimo ke lefika la bona, Modimo Ya Hodimodimo ke molopolli wa bona.",
			"36": "<sup>36</sup> Ba ne ba ye ba mo qekise ka melomo ya bona, ba mo thetse ka maleme a bona;",
			"37": "<sup>37</sup> athe ba ne ba sa tshepahale, ba sa tshepahale ho yena, ba sa tshepahale selekaneng sa hae.",
			"38": "<sup>38</sup> Empa yena, ka ho ba utlwela bohloko, a ba tshwarela molato wa bona, a se ke a ba timetsa; ka makgetlo a kokobetsa kgalefo ya hae, bohale ba hae ba se ke ba tlokoma.",
			"39": "<sup>39</sup> A hopola hore ke ba nama le madi, ke moya o ikelang, moya o ke keng wa hlola o kgutla.",
			"40": "<sup>40</sup> Ke hakae ba ileng ba mo fetohela, ba mo fetohela feelleng, ba mo kgopisa lehwatateng!",
			"41": "<sup>41</sup> Ba nna ba leka Modimo kgafetsa, ba utlwisa Ya Halalelang bohloko, Ya Halalelang wa Iseraele!",
			"42": "<sup>42</sup> Ba lebala matla a letsoho la hae, le letsatsi leo ka lona a neng a ba lopolle direng tsa bona,",
			"43": "<sup>43</sup> ha a ne a etsa dipontsho tsa hae Egepeta, le dimakatso tsa hae naheng ya Sowane.",
			"44": "<sup>44</sup> A fetola metsi a dinoka tsa bona, a a fetola madi, le a melatswana ya bona, hore ba sitwe ho nwa.",
			"45": "<sup>45</sup> A ba romela diboba tsa ba loma, le dihohwana tsa ba senyetsa.",
			"46": "<sup>46</sup> Masimo a bona a a neella seboko, tholwana tsa mosebetsi wa bona, tsa jewa ke ditsie.",
			"47": "<sup>47</sup> Morara wa bona a o senya ka sefako, le fate tsa bona tsa feiye ka lebabo.",
			"48": "<sup>48</sup> Dikgomo tsa bona a di bolaya ka sefako, le mehlape ya bona ka letolo.",
			"49": "<sup>49</sup> A ba futuhela ka kgalefo e tukang, ka bohale, le makwebeta, le ka matshwenyeho; a ba romela mangeloi a timetsang.",
			"50": "<sup>50</sup> A se ke a kokobetsa kgalefo ya hae, leha e le ho ba phemisa lefu; a ba bolaya ka lefu la sewa.",
			"51": "<sup>51</sup> A bolaya matsibolo wohle a Egepeta, bana ba matswathaka, ba metlotlwane ya Kama.",
			"52": "<sup>52</sup> Jwale a kganna tjhaba sa hae, a se kganna jwaloka dinku, a se tsamaisa lehwatateng, a se tsamaisa jwaloka mohlape.",
			"53": "<sup>53</sup> A ba etella pele ba sireletsehile, tshabo ba se na yona, dira tsa bona tsa kwahelwa ke lewatle.",
			"54": "<sup>54</sup> A ba fihlisa naheng ya hae, naheng e halalelang, le thabeng eo a ikgapetseng yona, a e hapa ka tsoho la hae le letona.",
			"55": "<sup>55</sup> A leleka ditjhaba pela bona, a ba sehela moo e tla ba lefa la bona, a ahisa meloko ya Iseraele, a e ahisa metlotlwaneng ya tsona.",
			"56": "<sup>56</sup> Empa ba leka Modimo Ya Hodimodimo, ba mo leka ka ho mo fetohela, ba se ke ba mamela ditemoso tsa hae;",
			"57": "<sup>57</sup> ba kweneha, ba hloka botshepehi, ba bo hloka jwaloka bo-ntata bona, ba kgutlalla jwaloka seqha se sa tiyang.",
			"58": "<sup>58</sup> Ba mo phephetsa ka ho ikahela dibaka tsa borapedi, ba mmakela lefufa ka medimo ya bona, medimo ya bona ya bohata.",
			"59": "<sup>59</sup> Ha Modimo a bona hoo, a halefa; a lahla Iseraele ho hang.",
			"60": "<sup>60</sup> Yaba o furalla Leaho la hae la Shilo, e leng tente eo a neng a e hlomile, a e hlomile hara batho.",
			"61": "<sup>61</sup> Areka ya selekane sa hae a e tlohela, a e tlohella ho haptjwa, areka e bonahatsang tlotla ya hae ya wela matsohong a sera.",
			"62": "<sup>62</sup> A tlohela tjhaba sa hae, a se tlohella ho bolawa ka sabole, a halefela bao e leng lefa la hae.",
			"63": "<sup>63</sup> Mollo wa timetsa bahlankana ba bona, barwetsana ba se ke ba binelwa, ba binelwa pina tsa lenyalo.",
			"64": "<sup>64</sup> Baprista ba bona ba bolawa ka sabole, bahlolohadi ba se ke ba bina, ba bina kodi-ya-malla.",
			"65": "<sup>65</sup> Jwale Morena a phaphama jwalokaha eka o ne a kgalehile, jwaloka mohale ya neng a tahilwe.",
			"66": "<sup>66</sup> A otla dira tsa hae dibonong, tsa hlajwa ke dihlong ka ho sa feleng.",
			"67": "<sup>67</sup> Yaba o lahla motlotlwane wa Josefa, leloko la Efraime a se ke a le kgetha;",
			"68": "<sup>68</sup> empa a kgetha leloko la Juda, thaba ya Sione eo a e ratang.",
			"69": "<sup>69</sup> A haha Sehalalelo sa hae a se haha jwaloka leaho la lehodimo, jwaloka lefatshe leo a le theileng, a e theetseng mehla yohle.",
			"70": "<sup>70</sup> A kgetha Davida, mohlanka wa hae, a mo tlosa masakeng a dinku,",
			"71": "<sup>71</sup> a mo tlohedisa nku tsa ditswetse, a mo disisa leloko la Jakobo, tjhaba sa hae, Iseraele eo e leng lefa la hae.",
			"72": "<sup>72</sup> Davida a ba disa ka pelo e se nang kodi, a ba tsamaisa ka letsoho le bohlale."
		},
		"79": {
			"1": "<sup>1</sup> Pesalema ya Asafo. Morena, baditjhaba ba kene, ba kene hara lefa la hao, ba silafaditse Tempele, Tempele ya hao e halalelang, ba fetotse Jerusalema lesupi.",
			"2": "<sup>2</sup> Ditopo tsa bahlanka ba hao ba di abetse nonyana tse fofang, ditopo tsa batshepuwa ba hao ba di abetse batana tsa naha.",
			"3": "<sup>3</sup> Ba tsholotse madi a bona jwaloka metsi hohle Jerusalema, mme ha ho ya ba epelang.",
			"4": "<sup>4</sup> Re sekgobo ho bao re ahisaneng le bona, re pale le sesomo ho ba re potapotileng.",
			"5": "<sup>5</sup> Morena, o tla re halefela ho fihlela neng? Lefufa la hao le tla nne le tuke, le tuke jwaloka mollo ho fihlela neng?",
			"6": "<sup>6</sup> Theolela kgalefo ya hao hodima baditjhaba, baditjhaba bana ba sa o tsebeng, le hodima mebuso ena, mebuso e sa rapeleng lebitso la hao;",
			"7": "<sup>7</sup> hobane di metsitse leloko la Jakobo, di fetotse leaho la lona lesupi.",
			"8": "<sup>8</sup> O se ke wa re balla melato, melato ya bo-ntata rona, o mpe o re kgahlanyetse kapele, o re kgahlanyetse ka lerato la hao, hobane re nyenyefaditswe haholo.",
			"9": "<sup>9</sup> Ako re thuse, Modimo, wena mopholosi wa rona, bitso la hao le tle le tlotliswe; ako re namolele, mme o re tshwarele dibe ka baka la lebitso la hao.",
			"10": "<sup>10</sup> Ke hobaneng ha baditjhaba ba tla re: “O kae Modimo wa bona?” A re ke re bone ka mahlo a rona ha o phetetsa madi a bahlanka ba hao, madi a tsholotsweng ke baditjhaba.",
			"11": "<sup>11</sup> Mefehelo ya batshwaruwa e ke e finyelle ho wena, ka matla a letsoho la hao ako pholose ba ahloletsweng lefu.",
			"12": "<sup>12</sup> Morena, bao re ahisaneng le bona o ke o ba buseletse hasupa dinyefolo tseo ba o nyefotseng ka tsona.",
			"13": "<sup>13</sup> Empa rona setjhaba sa hao, mohlape wa makgulo a hao, re tla o boka kamehla, re phetele meloko yohle dithoko tsa hao."
		},
		"80": {
			"1": "<sup>1</sup> Pesalema ya Asafo, ya bopaki. Taelo ho motsamaisi wa dibini: E binwe ka mmino wa sefela sa “Mehaladitwe”.",
			"2": "<sup>2</sup> Oho, modisa wa Iseraele, ako re sekehele tsebe; wena ya tsamaisang leloko la Josefa, ya le tsamaisang jwaloka mohlape, wena ya dutseng hodima dikerubime,",
			"3": "<sup>3</sup> ako iponahatse ho Efraime, le ho Benjamine, le ho Manase. Bontsha matla a hao, o re pholose.",
			"4": "<sup>4</sup> Oho, Modimo, ako boele o re tsose, o re bontshe sefahleho se kganyang kgotso, re tle re pholohe.",
			"5": "<sup>5</sup> Morena, Modimo wa mabotho, o tla re halefela ho fihlela neng, rona tjhaba sa hao se o rapelang?",
			"6": "<sup>6</sup> O se phedisa ka dikgapha jwalokaha eka ke bohobe, o se nwesa meokgo e mengata.",
			"7": "<sup>7</sup> O re entse sesosa sa ditsekisano tsa bao re ahisaneng le bona, dira tsa rona di a re soma.",
			"8": "<sup>8</sup> Oho, Modimo wa mabotho, ako boele o re tsose, o re bontshe sefahleho se kganyang kgotso, re tle re pholohe.",
			"9": "<sup>9</sup> O ile wa hlomola morara Egepeta, wa tla o hloma moo, moo o lelekileng ditjhaba teng.",
			"10": "<sup>10</sup> O ile wa o lokisetsa mobu, metso ya teba, yaba wona o tlala naha.",
			"11": "<sup>11</sup> Moriti wa wona wa kwahela dithaba, mahlaku a kwahela difate, fate tsa dikedare tse telelehadi.",
			"12": "<sup>12</sup> Makala a wona a nama, a nama ho ya fihla Lewatleng, mahlomela a ya fihla Nokeng.",
			"13": "<sup>13</sup> Keng ha o dihile metero ya wona, hore o tle o ikgellwe ke mofetakatsela,",
			"14": "<sup>14</sup> o tle o fatakwe ke kolobemoru, o jewe ke batana tsa naha?",
			"15": "<sup>15</sup> Oho, Modimo wa mabotho, ako boele o kgutle; ako tadime o le mahodimong, o bone, o hlokomele morara ona.",
			"16": "<sup>16</sup> Sireletsa se hlomilweng ke tsoho la hao le letona, mora eo o ikgodiseditseng yena.",
			"17": "<sup>17</sup> Ba o tjhesitseng ka mollo, ba o remileng, ba ke ba timetswe ke kgalefo, kgalefo ya fahleho sa hao.",
			"18": "<sup>18</sup> Tsoho la hao le ke le be hodima mokgethwa wa hao, mora eo o ikgodiseditseng yena.",
			"19": "<sup>19</sup> Jwale ha re sa tla hlola re o furalla, ako boele o re phedise, re tle re rapele lebitso la hao.",
			"20": "<sup>20</sup> Oho, Morena, Modimo wa mabotho, ako boele o re tsose, o re bontshe sefahleho se kganyang kgotso, re tle re pholohe."
		},
		"81": {
			"1": "<sup>1</sup> Pesalema ya Asafo. Taelo ho motsamaisi wa dibini: E binwe ka ditolotolo.",
			"2": "<sup>2</sup> Tshelang Modimo ka ditlatse, ke yena matla a rona; etsetsang Modimo wa Jakobo mehoo, mo etsetseng mehoo ya thabo.",
			"3": "<sup>3</sup> Phokolang pina, le tidinye meropa, le letse harepa, le letse le seletsa se modumo o monate.",
			"4": "<sup>4</sup> Letsang lenaka ha kgwedi e thwasitse, leha e tolokile, mohla mokete wa rona.",
			"5": "<sup>5</sup> Ke molao wa Iseraele, ke taelo ya Modimo wa Jakobo;",
			"6": "<sup>6</sup> ke temoso eo a neng a e nee leloko, a e nea leloko la Josefa, mohla le tswang naheng ya Egepeta. Ka utlwa lentswe ke sa le tsebe, le re:",
			"7": "<sup>7</sup> “Ke tlositse mojaro mahetleng a hao, matsoho a hao a nyahladitse seroto;",
			"8": "<sup>8</sup> ha o le matshwenyehong wa ipiletsa ho nna, mme ka o lopolla. Ka o araba ke ipatile marung a dumang, ka o nonya maikutlo metsing a Meriba.",
			"9": "<sup>9</sup> “Mamelang, ha ke le eletsa; lona setjhaba sa ka, Iseraele, hoja wa ka wa mmamela!",
			"10": "<sup>10</sup> Ho se be le modimo osele haeno, o se kgumamele modimo wa baditjhaba.",
			"11": "<sup>11</sup> Ke nna Morena, Modimo wa hao, ya neng a o ntshe naheng ya Egepeta. Ahlama, ke tle ke o fepe.",
			"12": "<sup>12</sup> “Setjhaba sa ka ha se a ka sa mamela, sa mamela lentswe la ka, Iseraele ha a a ka a nnatsa.",
			"13": "<sup>13</sup> Ka baka leo, ke ba tlohetse mangangeng a dipelo tsa bona, ba tsamaye ho latela merero ya bona.",
			"14": "<sup>14</sup> “Hoja setjhaba sa ka se ka mmamela, Iseraele a tsamaya ka ditsela tsa ka,",
			"15": "<sup>15</sup> nka be ke kokobetsa dira tsa hae, ke di kokobetsa hanghang, ke hlola ba mo lwantshang, ke ba hlola ka letsoho la ka.",
			"16": "<sup>16</sup> Bohle ba hloileng Morena ba tla tlameha ho mo hlompha, kotlo ya bona e tla ba ya mehla yohle.",
			"17": "<sup>17</sup> Empa Iseraele yena ke ne ke tla mo fepa, ke mo fepe ka koro e ntle, ke mo kgorise ka mahe a dinotshi, mahe a tswang lefikeng.”"
		},
		"82": {
			"1": "<sup>1</sup> Pesalema ya Asafo. Modimo o dutse lekgotleng la bomodimo, o ahlola a le hara baahlodi.",
			"2": "<sup>2</sup> O re: “Le tla ahlola ho fihlela neng, le ntse le ahlola hampe, le nne le emele ba kgopo?",
			"3": "<sup>3</sup> Ahlolelang mofokodi ka toka, ahlolelang le kgutsana ka toka; etsetsang mohlophehi toka, le mohloki le mo etsetse yona.",
			"4": "<sup>4</sup> Lopollang mofokodi le mofutsana, le ba namolele matsohong a ba kgopo.”",
			"5": "<sup>5</sup> Ha ba na tsebo kapa kutlwisiso, ba itsamaela lefifing, ba sisinya metheo ya toka.",
			"6": "<sup>6</sup> Ke ile ka re: “Le medimo, lona bohle le bana ba Ya Hodimodimo;",
			"7": "<sup>7</sup> empa le tla shwa jwaloka batho, le we jwaloka kgosana efe kapa efe.”",
			"8": "<sup>8</sup> Thusa, Modimo, o ahlole lefatshe, hobane ditjhaba tsohle ke tsa hao."
		},
		"83": {
			"1": "<sup>1</sup> Pesalema ya Asafo. Sefela.",
			"2": "<sup>2</sup> Oho, Modimo, o se ke wa ipha tshwea; se kgutse, Modimo, se kgobe matshwafo.",
			"3": "<sup>3</sup> Bona, dira tsa hao di a rora, ba o hloileng ba tsosa mohlahla.",
			"4": "<sup>4</sup> Ba lohela setjhaba sa hao mano, ba kunuta bao o ba sireleditseng.",
			"5": "<sup>5</sup> Ba re: “Tloong, re ba fedise, e se hlole e eba setjhaba, bitso la Iseraele le se hlole le hopolwa.”",
			"6": "<sup>6</sup> Ba rerisana ba le pelonngwe, ba entse selekane ho o lwantsha:",
			"7": "<sup>7</sup> Baahi ba Edomo le Baishemaele, Bamoabe le Bahagare,",
			"8": "<sup>8</sup> Bagebale le Baamone le Baamaleke, Bafilesita le baahi ba Tire,",
			"9": "<sup>9</sup> le ba Asiria ba ikopantse le bona; ba thusana le bana ba Lota.",
			"10": "<sup>10</sup> Ako ba etse jwaloka ba Midiane, o ba etse jwaloka Sisera, le Jabine nokaneng ya Kishone,",
			"11": "<sup>11</sup> ba neng ba timele Ene-Dore, ba fetoha moitedi mobung.",
			"12": "<sup>12</sup> Etsa hore marena a bona a tshwane le Orebe le Seebe, mahosana wohle a bona a tshwane le Seba le Salemuna,",
			"13": "<sup>13</sup> ba neng ba ile ba re: “A re ikgapeleng naha ya Modimo, e be ya rona.”",
			"14": "<sup>14</sup> Oho, Modimo wa ka, ako etse hore ba tshwane le ditlhokwa setsokotsaneng, ba tshwane le mmoko moyeng.",
			"15": "<sup>15</sup> Jwalokaha mollo o tjhesa moru, le hlaha e hotetsa dithaba,",
			"16": "<sup>16</sup> ba lelekise ka sefefo sa hao jwalo, o ba tshose ka sefefo sa kganyapa.",
			"17": "<sup>17</sup> Etsa hore difahleho tsa bona di aparelwe ke dihlong, e le hore ba o batle, wena Morena.",
			"18": "<sup>18</sup> Ba ke ba hlajwe ke dihlong, ba tshohele ruri, ba tlontlolohe, mme ba timele.",
			"19": "<sup>19</sup> Ba tsebe hore ke wena feela Morena, Morena, Ya Hodimodimo ya okametseng lefatshe lohle."
		},
		"84": {
			"1": "<sup>1</sup> Pesalema ya bara ba Kora. Taelo ho motsamaisi wa dibini: E binwe ka setolotolo.",
			"2": "<sup>2</sup> Meaho ya hao e rateha hakaakang, wena Morena wa mabotho!",
			"3": "<sup>3</sup> Moya wa ka o motela ke ho hlolohela mabala a ntlo ya Morena; pelo ya ka le mmele wa ka di etsetsa Modimo ya phelang ditlatse.",
			"4": "<sup>4</sup> Esitana le serobele se iphumanela leaho, le lefokotsane le iphumanela sehlaha, moo le beang madinyane a lona teng, haufi le dialetare tsa hao, wena, Morena wa mabotho, kgosi ya ka, le Modimo wa ka.",
			"5": "<sup>5</sup> Ho lehlohonolo ba phelang tlung ya hao, ba sa kgaotseng ho o rorisa.",
			"6": "<sup>6</sup> Ho lehlohonolo batho bao wena o leng matla a bona, ba thabelang maeto a ho ya rapela.",
			"7": "<sup>7</sup> Ha ba feta kgohlong e omeletseng, e fetoha didiba; le yona pula ya selemo e e apesa ka mahlohonolo.",
			"8": "<sup>8</sup> Ba ntse ba matlafala ho ya pele, ha ba itlhahisa ho Modimo, Sione.",
			"9": "<sup>9</sup> Oho, Morena Modimo wa mabotho, ako utlwe thapelo ya ka, o ntshekehele tsebe, Modimo wa Jakobo.",
			"10": "<sup>10</sup> Modimo, wena thebe ya rona, ako tadime, o bone sefahleho, fahleho sa motlotsuwa wa hao.",
			"11": "<sup>11</sup> Letsatsi le le leng le hlolwang mabaleng a hao, le molemo ho feta a sekete a hlolwang hosele. Ke rata ho ba monyako wa ntlo ya Modimo wa ka, ho ena le ho phela metlotlwaneng ya ba kgopo.",
			"12": "<sup>12</sup> Morena Modimo ke qhobosheane, ke thebe ya rona, o fana ka mohau le tlotla; ha ho letho le molemo leo Morena a ka le timang ba metsamao e hlwekileng.",
			"13": "<sup>13</sup> Morena wa mabotho, ho lehlohonolo motho ya o tshepang."
		},
		"85": {
			"1": "<sup>1</sup> Pesalema ya bara ba Kora, e qapetsweng motsamaisi wa dibini.",
			"2": "<sup>2</sup> Morena, o ile wa kgahlwa, wa kgahlwa ke lefatshe la hao, wa kgutlisa ba leloko la Jakobo, wa ba kgutlisa bothopuweng.",
			"3": "<sup>3</sup> O ile wa leballa setjhaba sa hao, wa se leballa molato wa sona, wa se tshwarela dibe tsohle tsa sona.",
			"4": "<sup>4</sup> O ile wa kokobetsa bohale bohle ba hao, wa kgutla kgalefong ya hao e tukang.",
			"5": "<sup>5</sup> Ako boele o re kgutlise, Modimo, wena, mopholosi wa rona, o fedise kgalefo ya hao ho rona.",
			"6": "<sup>6</sup> Na o tla nne o re halefele kamehla? Na kgalefo ya hao e ke ke ya kgaotsa ho isa melokong e tlang?",
			"7": "<sup>7</sup> Na o ke ke wa boela wa re phedisa, setjhaba sa hao se tle se o thabele?",
			"8": "<sup>8</sup> Morena, ako re bontshe mohau wa hao, mme o re pholose.",
			"9": "<sup>9</sup> A nke ke utlwe seo Morena Modimo a se bolelang, hobane o tla bolella setjhaba sa hae le batshepuwa ba hae tsa kgotso, e le hore ba se ke ba kgutla, ba kgutlela bothotong ba bona.",
			"10": "<sup>10</sup> Ruri ho pholosa ha hae ho haufi le ba mo tshabang, e le hore tlotla ya hae e tle e ahe fatsheng la rona.",
			"11": "<sup>11</sup> Mohau le botshepehi di tla kopana, ho loka le kgotso di tla akana.",
			"12": "<sup>12</sup> Botshepehi bo tla ropoha lefatsheng, ho loka ho tla theoha lehodimong.",
			"13": "<sup>13</sup> Morena o tla fana ka tse molemo, fatshe la rona le be le tjhai e kgolo.",
			"14": "<sup>14</sup> Ho loka ho tla mo etella pele, kgotso e fumanwe mehlaleng ya hae."
		},
		"86": {
			"1": "<sup>1</sup> Thapelo ya Davida. Morena, ako ntshekehele tsebe, o nkarabe, hobane ke hlophehile, ke futsanehile.",
			"2": "<sup>2</sup> Ako baballe bophelo ba ka, hobane ke motshepuwa wa hao, pholosa mohlanka wa hao ya o tshepang.",
			"3": "<sup>3</sup> Ke wena Modimo wa ka, nkgauhele, Morena, ke ipiletsa ho wena kamehla.",
			"4": "<sup>4</sup> Ako thabise mohlanka wa hao; ke o rapela ka moya wa ka wohle, Morena.",
			"5": "<sup>5</sup> Wena Morena, o molemo, o a tshwarela; mohau wa hao o moholo ho bohle ba ipiletsang ho wena.",
			"6": "<sup>6</sup> Morena, sekehela thapelo ya ka tsebe, o mamele sello sa thapedi ya ka.",
			"7": "<sup>7</sup> Ha ke le matshwenyehong ke ipiletsa ho wena, mme wena o a nkaraba.",
			"8": "<sup>8</sup> Morena, ha ho ya tshwanang le wena, ya tshwanang le wena hara medimo, ha ho mesebetsi e kang ya hao.",
			"9": "<sup>9</sup> Tjhaba tsohle tseo o di bopileng di tla tla, di itihele maotong a hao Morena, di tlotlise lebitso la hao;",
			"10": "<sup>10</sup> hobane o moholo, o etsa dimakatso, ke wena Modimo o inotshi.",
			"11": "<sup>11</sup> Nthute tsela ya hao Morena, ke tle ke tsamaye nneteng ya hao; tataisetsa pelo ya ka tshabong ya lebitso la hao.",
			"12": "<sup>12</sup> Morena, Modimo wa ka, ke tla o boka ka pelo ya ka yohle, ke tlotlise lebitso la hao kamehla yohle.",
			"13": "<sup>13</sup> Ho nna mohau wa hao o moholo, ke wena ya ntopolotseng botebong ba Nqalo ya Bafu.",
			"14": "<sup>14</sup> Modimo, baikakasi ba ntsohetse matla, sehlopha sa ba sehloho se batla bophelo ba ka, ha ba na taba le wena.",
			"15": "<sup>15</sup> Empa wena Morena, o Modimo o na le kutlwelobohloko le mosa, o dieha ho halefa, o tletse mohau le botshepehi.",
			"16": "<sup>16</sup> Ako kgutlele ho nna, o nkgauhele; matlafatsa mohlanka wa hao, o pholose mora wa lekgabunyane la hao.",
			"17": "<sup>17</sup> Bonahatsa molemo wa hao ho nna, ba ntlhoileng ba hlajwe ke dihlong, ha ba bona hore wena Morena, o mothusi wa ka le motshedisi wa ka."
		},
		"87": {
			"1": "<sup>1</sup> Pesalema ya bara ba Kora. Sefela. Motse wa Modimo o theilwe hodima thaba e halalelang,",
			"2": "<sup>2</sup> Morena o rata dikgoro tsa Sione, ho feta metlotlwane yohle ya Jakobo.",
			"3": "<sup>3</sup> O bolelwa ka tse kgabane, wena motse wa Modimo, ho thwe:",
			"4": "<sup>4</sup> “Hara ditjhaba tse ntsebang ke bolela tsena: Egepeta le Babilona, Filesitiya le Tire, mmoho le Kushe; ka tsona ho thwe: ‘Motho enwa o tswaletswe Sione.’ ”",
			"5": "<sup>5</sup> Ka Sione ho thwe: “Batho bohle ke bana ba Sione.” Ya Hodimodimo ke yena ya e tiisitseng.",
			"6": "<sup>6</sup> Ha Morena a bala ditjhaba, o tla ngola, a re: “Le motho enwa ke ngwana wa Sione.”",
			"7": "<sup>7</sup> Dibini le dihoba di re: “Bohle re phela ka ho wena.”"
		},
		"88": {
			"1": "<sup>1</sup> Pesalema ya bara ba Kora. Sefela. Thothokiso e nang le thuto, ya Hemane wa Moesera. E qapetswe motsamaisi wa dibini. Ke ya nakong ya malwetse le matshwenyeho.",
			"2": "<sup>2</sup> Morena, wena Modimo, ke wena mopholosi wa ka, ke lla ho wena motsheare le bosiu.",
			"3": "<sup>3</sup> Thapelo ya ka e ke e fihle ho wena, o sekehele sello sa ka tsebe.",
			"4": "<sup>4</sup> Moya wa ka o teteditswe ke tse bohloko, bophelo ba ka bo dintshing, dintshing tsa Nqalo ya Bafu.",
			"5": "<sup>5</sup> Ke se ke balellwa hara ba theohelang lebitleng, ke feletswe ke matla ho hang.",
			"6": "<sup>6</sup> Ke rapaletse hara bafu, ke jwaloka babolauwa ba robetseng ka lebitleng, bao o seng o sa ba hopole, bao o seng o sa ba thuse ka letsoho la hao.",
			"7": "<sup>7</sup> O ntheoletse botebong ba lebitla, mohohlong o motshomotsho!",
			"8": "<sup>8</sup> Kgalefo ya hao e nkimetse, maqhubu wohle a hao a mpupeditse.",
			"9": "<sup>9</sup> O suthisitse balekane ba ka, wa ba suthisetsa hole le nna, o mphetotse manyala mahlong a bona; ke hlahletswe moo ke sitwang ho tswa,",
			"10": "<sup>10</sup> mahlo a ka a motela ke bohloko. Morena, ke ipiletsa ho wena, ke ipiletsa ho wena ka letsatsi le letsatsi, ke phahamisetsa matsoho a ka ho wena.",
			"11": "<sup>11</sup> Na bafu o ka ba etsetsa dimakatso? Na ba shweleng ba ka tsoha, ba o rorisa?",
			"12": "<sup>12</sup> Na mohau wa hao o tla bolelwa, o bolelwe ke ba ka mabitleng, botshepehi ba hao bo tla bolelwa, bo bolelwe ke ba leng timelong?",
			"13": "<sup>13</sup> Na dimakatso tsa hao di tla tsejwa, di tsejwe ke ba leng lefifing, le ho loka ha hao ho tsejwe, ho tsejwe fatsheng la ba lebetsweng?",
			"14": "<sup>14</sup> Empa nna ke lla ho wena Morena, thapelo ya ka e fihla ho wena e sa le hoseng.",
			"15": "<sup>15</sup> Morena, o ntahletseng na? Keng ha o mpatetse sefahleho sa hao?",
			"16": "<sup>16</sup> Esale ke le madimabe, ke batla ke eshwa, ho tloha botjheng ba ka; ke jere kotlo tsa hao tse tshabehang, ke tsiapane.",
			"17": "<sup>17</sup> Kgalefo ya hao ya nkwela hodimo, ka fediswa ke kotlo tsa hao tse tshosang;",
			"18": "<sup>18</sup> ka matsatsi wohle di mpotapotile, di mpotapotile jwaloka metsi, kaofela ha tsona di nkopetse hare.",
			"19": "<sup>19</sup> O suthisitse metswalle ya ka, le bona balekane ba ka o ba suthisitse, wa ba suthisetsa hole le nna, lefifi e se e le motswalle wa ka."
		},
		"89": {
			"1": "<sup>1</sup> Pesalema ya Etane wa Moesera, e nang le thuto.",
			"2": "<sup>2</sup> Ke tla bina tsa mohau wa Morena, ke di bine kamehla, ka molomo wa ka ke tla tsebisa meloko yohle botshepehi ba hao;",
			"3": "<sup>3</sup> hobane o itse: “Mohau wa ka o hlola kamehla yohle, botshepehi ba ka bo theilwe mahodimong.",
			"4": "<sup>4</sup> “Ke entse selekane le mokgethwa wa ka, ke hlapanyeditse Davida, mohlanka wa ka, ka re:",
			"5": "<sup>5</sup> ‘Ke tla etsa hore leloko la hao le hlole kamehla yohle, ke tiise terone ya hao melokong yohle.’ ”",
			"6": "<sup>6</sup> Morena, mahodimo a a boka, a boka dimakatso tsa hao, a bolela botshepehi ba hao phuthehong ya bahalaledi.",
			"7": "<sup>7</sup> Ke mang, mahodimong, ya ka lekanngwang le Morena? Ke mang ya tshwanang le Morena, hara bara ba Modimo?",
			"8": "<sup>8</sup> Phuthehong ya bahalaledi Modimo o tshajwa haholo, o hlomphuwa haholo ke bohle ba mo teetseng hare.",
			"9": "<sup>9</sup> Morena, Modimo wa mabotho, ke mang ya kang wena? Morena, wena ya matla, botshepehi ba hao ke kobo ya hao.",
			"10": "<sup>10</sup> Ke wena ya busang lewatle le befileng, ke wena ya kgutsisang maqhubu a bilohang.",
			"11": "<sup>11</sup> Ke wena ya qhemeditseng Rahaba, wa moqhemetsa jwaloka setopo, ka tsoho la hao le matla o qhalakantse dira tsa hao.",
			"12": "<sup>12</sup> Mahodimo ke a hao, le lefatshe ke la hao; lefatshe le tsohle tse ho lona ke wena ya di theileng.",
			"13": "<sup>13</sup> Leboya le borwa ke wena ya di hlodileng, Tabore le Heremone di etsetsa lebitso la hao ditlatse.",
			"14": "<sup>14</sup> O sefea, letsoho la hao le matla; letsoho la hao le letona le phahame.",
			"15": "<sup>15</sup> Ho loka le toka ke motheo wa terone ya hao, mohau le botshepehi di o eteletse pele.",
			"16": "<sup>16</sup> Ho lehlohonolo setjhaba se tsebang ho etsa mehoo ya thabo, se tsamayang kganyeng ya sefahleho sa hao, Morena,",
			"17": "<sup>17</sup> se thabelang lebitso la hao kamehla, se phahamiswang ka baka la ho loka ha hao.",
			"18": "<sup>18</sup> Ke wena matla ao se ithorisang ka wona, o re tsosa molota ka ho rata ha hao.",
			"19": "<sup>19</sup> Thebe ya rona ke ya Morena, kgosi ya rona ke ya Ya Halalelang wa Iseraele.",
			"20": "<sup>20</sup> Wa na wa bua le batshepuwa ba hao, wa bua le bona ka pono, wa re: “Ke thusitse mohale, ka phahamisa ya kgethilweng, ya kgethilweng hara setjhaba.",
			"21": "<sup>21</sup> Ke fumane Davida, mohlanka wa ka, ka mo tlotsa ka ole ya ka e halalelang.",
			"22": "<sup>22</sup> Seatla sa ka se tla mo tshehetsa, letsoho la ka le mo matlafatse.",
			"23": "<sup>23</sup> Ha ho sera se tla mo tsometsa, le ya kgopo a ke ke a mo hlola.",
			"24": "<sup>24</sup> Ba mo lwantshang ke tla ba ripitla mahlong a hae, ke fenye ba mo hloileng.",
			"25": "<sup>25</sup> Botshepehi ba ka le mohau wa ka di tla ba le yena, ka lebitso la ka o tla tsoha molota.",
			"26": "<sup>26</sup> Ke tla namisa mmuso wa hae ho ya fihla Lewatleng, le puso ya hae ho ya fihla dinokeng.",
			"27": "<sup>27</sup> O tla re ho nna: ‘O ntate, wena Modimo wa ka, lefika le mpholosang.’",
			"28": "<sup>28</sup> Nna ke tla mo etsa letsibolo, a phahamele dikgosi tsohle, kgosi tsa lefatshe.",
			"29": "<sup>29</sup> Ke tla mo hauhela kamehla, selekane sa rona le yena e tla ba se tiileng.",
			"30": "<sup>30</sup> Ke tla etsa hore leloko la hae le hlole kamehla yohle, le terone ya hae e be teng ha mahodimo a ntse a le teng.",
			"31": "<sup>31</sup> “Haeba bara ba hae ba furalla Molao wa ka, ba sa latele dikahlolo tsa ka;",
			"32": "<sup>32</sup> ha ba tlola ditaelo tsa ka, ba sa boloke melao ya ka;",
			"33": "<sup>33</sup> ke tla ba kgalemella ditlolo tsa bona, ke ba kgalemelle tsona ka thupa, le melato ya bona ka phafa.",
			"34": "<sup>34</sup> Feela Davida nke ke ka mo amoha, ka mo amoha mohau wa ka, ka kweneha botshepehing ba ka.",
			"35": "<sup>35</sup> Nke ke ka kwenehela selekane sa ka; seo ke se buileng nke ke ka se fetohela.",
			"36": "<sup>36</sup> Ke hlapantse hanngwe feela ka lebitso la ka le halalelang: Ha nka ke ka thetsa Davida.",
			"37": "<sup>37</sup> Leloko la hae le tla hlola kamehla, terone ya hae e be teng ha letsatsi le ntse le le pela ka;",
			"38": "<sup>38</sup> e hlole kamehla jwaloka kgwedi, paki eo e tshepahalang e mahodimong.”",
			"39": "<sup>39</sup> Leha ho le jwalo, o halefetse motlotsuwa wa hao, wa mo lahla, wa mo nyedisa.",
			"40": "<sup>40</sup> O hlakotse selekane sa hao le mohlanka wa hao, wa silafatsa mofapahlooho wa hae, wa o silafatsa leroleng.",
			"41": "<sup>41</sup> O dihile metero yohle ya hae, metse ya hae e haheleditsweng wa e fetola masupi.",
			"42": "<sup>42</sup> Bo-mofetakatsela bohle ba mo hapetse tsa hae, a fetoha sesomo ho bao a ahisaneng le bona.",
			"43": "<sup>43</sup> O matlafaditse matsoho a ba mo lwantshang, wa thabisa dira tsohle tsa hae.",
			"44": "<sup>44</sup> O thithibantse bohale ba sabole ya hae, wa se ke wa mo tshehetsa ntweng.",
			"45": "<sup>45</sup> O mo amohile lere la puso, wa dihela terone ya hae fatshe.",
			"46": "<sup>46</sup> O kgutsufaditse matsatsi, matsatsi a botjha ba hae, wa etsa hore a aparelwe ke dihlong.",
			"47": "<sup>47</sup> Morena, o tla ipata ho fihlela neng? Kgalefo ya hao e tla tuka, e tuke jwaloka mollo ho fihlela neng?",
			"48": "<sup>48</sup> Morena, ako hopole bokgutshwanyane ba bophelo, hopola hore batho bohle o ba bopetse lefeela.",
			"49": "<sup>49</sup> Na motho o teng ya ka phelang, mme a se ke a shwa, ya ka itopollang matleng a Nqalo ya Bafu?",
			"50": "<sup>50</sup> Morena, o kae mohau wa hao, mohau wa hao wa pele, oo ka botshepehi ba hao o o hlapanyeditseng Davida?",
			"51": "<sup>51</sup> Ako hopole ho hlapaolwa ha bahlanka ba hao, Morena! Ke jere dinyediso tse ngata tsa ditjhaba ka sefubeng sa ka.",
			"52": "<sup>52</sup> Morena, dira tsa hao di re hlapaotse, di setse motlotsuwa wa hao morao di ntse di mo hlapaola.",
			"53": "<sup>53</sup> Ho bokwe Morena kamehla yohle! Amen. Amen."
		},
		"90": {
			"1": "<sup>1</sup> Thapelo ya Moshe, mohlanka wa Modimo. Morena, o bile setshabelo sa rona melokong yohle.",
			"2": "<sup>2</sup> Dithaba di eso be teng, le lefatshe, le tsohletsohle di eso hlahe, haesale o le Modimo ya se nang bofelo.",
			"3": "<sup>3</sup> O kgutlisetsa motho leroleng, o re: “Kgutlang, bana ba batho.”",
			"4": "<sup>4</sup> Mahlong a hao dilemo tse sekete di ka letsatsi la maobane le seng le fetile, di ka nakwana ya bosiu.",
			"5": "<sup>5</sup> O fedisa batho hanghang, e be e ke ke toro, ba ka jwang bo melang hoseng.",
			"6": "<sup>6</sup> Hoseng bo a mela, bo palese; mantsiboya bo a pona, bo omelle.",
			"7": "<sup>7</sup> Re fediswa ke kgalefo ya hao, re thothometswa ke bohale ba hao.",
			"8": "<sup>8</sup> Makgopo a rona o a a bona, dibe tsa rona tse patehileng wa di bea pontsheng ya hao.",
			"9": "<sup>9</sup> Ditshiu tsa rona tsohle di a kgutsufala, di kgutsufatswa ke bohale ba hao, dilemo tsa rona di feta jwaloka mofehelo.",
			"10": "<sup>10</sup> Ditshiu tsa ho phela ha rona ke dilemo tse mashome a supileng; ha re phela hantle, di mashome a robedi. Empa bongata ba tsona ke ba ditsietsi le mahlomola; di feta kapele, ebe re ile.",
			"11": "<sup>11</sup> Ke mang ya ka tsebang matla a bohale ba hao, le ho tshabeha ha kgalefo ya hao?",
			"12": "<sup>12</sup> Kahoo re rute ho bala ditshiu tsa rona, pelo tsa rona di tle di hlalefe.",
			"13": "<sup>13</sup> Ako boele o re hopole, Morena! O tla dieha ho fihlela neng? Qenehela bahlanka ba hao. E sa le hoseng,",
			"14": "<sup>14</sup> re sitse ka mohau wa hao, re tle re o etsetse ditlatse, re thabe ka matsatsi wohle.",
			"15": "<sup>15</sup> Ako re thabise ka matsatsi a lekanang le ao o re hlokofaditseng ka wona, le ka dilemo tse lekanang le tseo re bileng madimabe, ra ba madimabe ka tsona.",
			"16": "<sup>16</sup> Ako bonahatse mosebetsi wa hao ho bahlanka ba hao, le kganya ya hao ho bana ba bona.",
			"17": "<sup>17</sup> Morena Modimo wa rona a ke a be mosa ho rona, a atlehise mosebetsi wa matsoho a rona, e, a atlehise mosebetsi wa matsoho a rona."
		},
		"91": {
			"1": "<sup>1</sup> Ya phelang tshireletsong ya Ya Hodimodimo, ya ahileng moriting wa Ya Matla wohle,",
			"2": "<sup>2</sup> o re ho Morena: “O setshabelo sa ka le qhobosheane ya ka, Modimo wa ka eo ke mo tshepang.”",
			"3": "<sup>3</sup> Ke yena ya tla o tshwasolla lerabeng la setsomi, le lefung le timetsang la sewa.",
			"4": "<sup>4</sup> O tla o kwahela ka masiba a hae, o tshabele tlasa mapheo a hae. Botshepehi ba hae ke thebe le thejana:",
			"5": "<sup>5</sup> O ke ke wa tshaba ditshosa tsa bosiu, kapa metsu e bebang motsheare,",
			"6": "<sup>6</sup> leha e le lefu la sewa le kgukgunang lefifing, leha e le koduwa e timetsang hara mpa ya motsheare.",
			"7": "<sup>7</sup> Batho ba sekete ba ka wa, ba wa lehlakoreng la hao, le ba kete tse leshome ka letsohong la hao le letona; empa wena o ke ke wa hlahelwa ke letho.",
			"8": "<sup>8</sup> O tla bona ka mahlo a hao ha ba kgopo ba putswa.",
			"9": "<sup>9</sup> Kahobane o entse Morena setshabelo sa hao, mme Ya Hodimodimo o mo entse qhobosheane ya hao,",
			"10": "<sup>10</sup> ha ho bobe bo ka o welang hodimo, ha ho kotlo e ka atamelang motlotlwane wa hao.",
			"11": "<sup>11</sup> O tla laela mangeloi a hae, a o lebele ditseleng tsohle tsa hao.",
			"12": "<sup>12</sup> A tla o kgakeletsa ka diatla tsa wona, esere leoto la hao la kgoptjwa ke lejwe.",
			"13": "<sup>13</sup> O tla hata tau le marabe, o hatakele tawana le noha.",
			"14": "<sup>14</sup> “Kaha o a nthata, ke tla mo lopolla,” ho rialo Morena, “ke mo sireletse, hobane o tseba lebitso la ka.",
			"15": "<sup>15</sup> Ha a ipiletsa ho nna ke tla mo araba; matshwenyehong ke be le yena, ke mo lopolle, ke mo tlotlise.",
			"16": "<sup>16</sup> Ke tla mo sitsa ka ditshiu tse telele, ke mmontshe ho pholosa ha ka.”"
		},
		"92": {
			"1": "<sup>1</sup> Pesalema. Sefela sa letsatsi la Sabatha.",
			"2": "<sup>2</sup> Ke hantle ho boka Morena, ho roka lebitso la hao, wena Ya Hodimodimo,",
			"3": "<sup>3</sup> ho bolela mohau wa hao e sa le hoseng, le botshepehi ba hao ka masiu wohle,",
			"4": "<sup>4</sup> ka seletsa se dikgwele tse leshome, le ka harepa, le thomo e modumo o monate.",
			"5": "<sup>5</sup> Wena Morena, o nthabisitse ka diketso tsa hao; mesebetsi ya diatla tsa hao ke e etsetsa ditlatse.",
			"6": "<sup>6</sup> Morena, mesebetsi ya hao e meholo hakaakang! Mehopolo ya hao e tebile hakaakang!",
			"7": "<sup>7</sup> Motho wa lewatla a ke ke a e tseba, sethoto se ke ke sa e utlwisisa.",
			"8": "<sup>8</sup> Leha ba bolotsana ba mela, ba mela jwaloka jwang, mme bohle ba kgopo ba atleha, ba loketse ho timella ruri.",
			"9": "<sup>9</sup> Empa wena Morena, o ya phahameng kamehla yohle.",
			"10": "<sup>10</sup> Bona dira tsa hao, Morena, bona, dira tsa hao di a timela; bohle ba kgopo ba a qhalanngwa.",
			"11": "<sup>11</sup> Empa nna o mmatlafaditse, wa mmatlafatsa jwaloka nare, wa ntlotsa ka ole e hlwekileng.",
			"12": "<sup>12</sup> Ba ntaletseng ke ba tadima ka tello, ke utlwa diboko tsa ba kgopo ba ntsohelang matla.",
			"13": "<sup>13</sup> Ya lokileng o a atleha, o atleha jwaloka sefate sa palema, o hola jwaloka sefate, fate sa kedare ya Lebanone.",
			"14": "<sup>14</sup> Ba hlomilweng ka tlung ya Morena ba tla atleha mabaleng a Modimo wa rona.",
			"15": "<sup>15</sup> Le boqhekung ba beha ditholwana, jwaloka difate tse nonneng, fate tse talana,",
			"16": "<sup>16</sup> ho bontsha hore Morena o lokile, ke lefika la ka, ha ho na bobe ho yena."
		},
		"93": {
			"1": "<sup>1</sup> Morena ke kgosi, o kgabile ka botlotlehi; matla ke seaparo sa hae le leqhama la hae. O tiisitse lefatshe, le ke ke la sisinyeha.",
			"2": "<sup>2</sup> Terone ya hao haesale e tiya ho tloha kgalekgale, haesale o le teng ho tloha mehleng ya kgalekgale.",
			"3": "<sup>3</sup> Dinoka di a tlala, Morena, dinoka di a hwasa, dinoka di a duma.",
			"4": "<sup>4</sup> O matla ho feta diaduma, diaduma tsa metsi a lewatle, o matla ho feta maqhubu a lona; Morena ya hodimodimo o matla.",
			"5": "<sup>5</sup> Ditemoso tsa hao di tshepahala haholo; ntlo ya hao e tshwanelwa ke kgalalelo, kamehla le mehla, wena Morena."
		},
		"94": {
			"1": "<sup>1</sup> Morena, wena Modimo ya phetetsang, ako iponahatse, wena Modimo ya phetetsang.",
			"2": "<sup>2</sup> Tsoha, wena moahlodi wa lefatshe, o nee baikgohomosi moputso wa bona.",
			"3": "<sup>3</sup> Ba kgopo ba tla thaba ho fihlela neng? E tla ba ho fihlela neng, Morena?",
			"4": "<sup>4</sup> Ba a hehla, ba bua ka boikakaso, bohle ba kgopo ba a ithorisa.",
			"5": "<sup>5</sup> Morena, ba hatakela setjhaba sa hao, ba hatella bao e leng lefa la hao.",
			"6": "<sup>6</sup> Ba fenetha mohlolohadi le mojaki, ba bolaya le dikgutsana.",
			"7": "<sup>7</sup> Ba re: “Morena ha a bone, Modimo wa Jakobo ha a lemohe.”",
			"8": "<sup>8</sup> Utlwisisang, lona setjhaba sa mawatla; dithoto ting! le tla hlalefa neng?",
			"9": "<sup>9</sup> Na ya entseng tsebe a ke ke a utlwa? Ya bopileng leihlo na a ke ke a bona?",
			"10": "<sup>10</sup> Na yena ya kgalemelang ditjhaba a ke ke a di otla, yena ya rutang batho bohlale?",
			"11": "<sup>11</sup> Morena o tseba mehopolo ya motho, o a tseba hore ke lefeela.",
			"12": "<sup>12</sup> Morena, ho lehlohonolo motho eo o mo kgalemelang, eo o mo rutang ka Molao wa hao,",
			"13": "<sup>13</sup> hore o tle o mo kgatholle, o mo kgatholle matsatsing a mabe, ha ba kgopo bona ba tjhekelwa lemena.",
			"14": "<sup>14</sup> Morena a ke ke a furalla tjhaba sa hae, a ke ke a lahla bao e leng lefa la hae.",
			"15": "<sup>15</sup> Dikahlolo di tla boela di etswa ka toka, bohle ba pelo di ntle ba tla e latela.",
			"16": "<sup>16</sup> Ke mang ya tla ntshireletsa ho ba kgopo? Ke mang ya tla mpuella ho ba bolotsana?",
			"17": "<sup>17</sup> Hoja Morena a se ke a nthusa, nka be ke se ke robetse lebitleng.",
			"18": "<sup>18</sup> Moo ke reng: “Leoto la ka le a thella,” mohau wa hao o a ntshehetsa, Morena.",
			"19": "<sup>19</sup> Ha pelo ya ka e touta haholo, matshediso a hao a hlabolla moya wa ka.",
			"20": "<sup>20</sup> Na o ka ba le kopano le baahlodi, baahlodi ba kgopo, ba fetolang bobe molao?",
			"21": "<sup>21</sup> Ba ikopanya mmoho ho fedisa bophelo ba ya lokileng, ba ahlolela ya se nang molato lefu.",
			"22": "<sup>22</sup> Empa Morena ke qhohosheane ya ka, Modimo wa ka ke lefika leo ke tshabelang ho lona.",
			"23": "<sup>23</sup> O tla ba buseletsa bokgopo ba bona, a ba timetse ka baka la bobe ba bona. Morena Modimo wa rona, o tla ba timetsa."
		},
		"95": {
			"1": "<sup>1</sup> Tloong, a re etsetseng Morena mehoo, re mo etsetse mehoo ya thabo, lefika le re pholosang re le etsetse ditlatse.",
			"2": "<sup>2</sup> A re itlhahiseng kapele ho yena, re itlhahise ka teboho, re mo rokeng ka mehoo ya thabo.",
			"3": "<sup>3</sup> Morena ke Modimo e moholo, ke kgosi e kgolo, e phahametseng medimo yohle.",
			"4": "<sup>4</sup> Dikgohlo tsohle tsa lefatshe di matsohong a hae, le tsona ditlhoro tsa dithaba ke tsa hae.",
			"5": "<sup>5</sup> Lewatle ke la hae, ke yena ya le entseng; lefatshe o le bopile ka diatla tsa hae.",
			"6": "<sup>6</sup> Tloong, a re itiheleng maotong a hae, re itihele ka hlompho, re weng ka mangwele kapele ho Morena, Morena, Mmopi wa rona.",
			"7": "<sup>7</sup> Ke yena Modimo wa rona, re setjhaba se diswang ke yena, re mohlape o matsohong a hae. Kajeno ha le utlwa lentswe la hae,",
			"8": "<sup>8</sup> se thatafatseng dipelo tsa lona jwaloka mohla Meriba, jwaloka mohla Masa, lehwatateng;",
			"9": "<sup>9</sup> moo bo-ntata lona ba ileng ba nteka teng, ba nnonya leha ba ne ba bone diketso tsa ka.",
			"10": "<sup>10</sup> Ka halefela moloko oo ka dilemo tse mashome a mane, ka ba ka re: “Ke setjhaba se pelo di kgelohileng, ha se tsebe ditsela tsa ka.”",
			"11": "<sup>11</sup> Yaba ke hlapanya ke halefile, ke re: “Ba ke ke ba ba ba kena ba kena phomolong ya ka.”"
		},
		"96": {
			"1": "<sup>1</sup> Binelang Morena sefela se setjha, lona ba lefatshe lohle le ke le binele Morena.",
			"2": "<sup>2</sup> Binelang Morena, bokang lebitso la hae, ka letsatsi le letsatsi, phatlalatsang le phatlalatse tsa ho pholosa ha hae.",
			"3": "<sup>3</sup> Bolelang tsa tlotla ya hae hara ditjhaba, le dimakatso tsa hae hara merabe yohle.",
			"4": "<sup>4</sup> Morena o moholo, o lokelwa ke thoriso e kgolo, o tshabeha ho feta medimo yohle.",
			"5": "<sup>5</sup> Medimo yohle ya baditjhaba ke mafeelafelane, athe Morena ke yena ya entseng mahodimo.",
			"6": "<sup>6</sup> O eteletswe pele ke tlotla le botlotlehi, matla le kganya di Sehalalelong sa hae.",
			"7": "<sup>7</sup> Thoholetsang Morena, lona ditjhaba tsa mefutafuta, thoholetsang tlotla le matla a Morena.",
			"8": "<sup>8</sup> Thoholetsang tlotla e lokelang lebitso la Morena, tloong mabaleng a hae, le mo nyehelle.",
			"9": "<sup>9</sup> Kgumamelang Morena le kgabile ka tse halalelang, lefatshe lohle le thothomele, le thothomele kapele ho yena.",
			"10": "<sup>10</sup> Ereng ho baditjhaba: “Morena ke kgosi, o tiisitse lefatshe, le ke ke la sisinyeha; o ahlola ditjhaba ka ho loka.”",
			"11": "<sup>11</sup> Mahodimo a ke a thabe, lefatshe le nyakalle, lewatle le hwase le tsohle tse ka ho lona.",
			"12": "<sup>12</sup> Naha e nyakalle le tsohle tse ho yona, difate tsa meru di etse ditlatse",
			"13": "<sup>13</sup> kapele ho Morena, hobane o a tla, o tlilo ahlola lefatshe. O tla ahlola lefatshe ka toka, le ditjhaba ka nnete ya hae."
		},
		"97": {
			"1": "<sup>1</sup> Morena ke kgosi; lefatshe le ke le nyakalle, dihlekehleke tse ngata di ke di thabe.",
			"2": "<sup>2</sup> Maru a matshomatsho a mo teetse hare, ho loka le toka ke motheo, ke motheo wa terone ya hae.",
			"3": "<sup>3</sup> Mollo o mo eteletseng pele o tjhesa dira tse mo potapotileng.",
			"4": "<sup>4</sup> Mahadima a hae a bonesa lefatshe; lefatshe le a bona, mme le a thothomela.",
			"5": "<sup>5</sup> Dithaba di qhibidiha jwaloka tshotso, jwaloka tshotso kapele ho Morena, e, kapele ho Morena wa lefatshe lohle.",
			"6": "<sup>6</sup> Mahodimo a bolela ho loka ha hae, ditjhaba tsohle di bona tlotla ya hae.",
			"7": "<sup>7</sup> Bohle ba sebeletsang ditshwantsho ba ke ba hlajwe ke dihlong, bao ba ithorisang ka mafeela; medimo yohle e ke e itihele e itihele maotong a hae.",
			"8": "<sup>8</sup> Sione e utlwile, mme e a thaba, metse ya Juda e a nyakalla, ka baka la dikahlolo tsa hao, wena Morena.",
			"9": "<sup>9</sup> Wena Morena ya hodimodimo, ya phahametseng lefatshe lohle, o feta medimo yohle hole.",
			"10": "<sup>10</sup> Lona ba ratang Morena, hloyang bokgopo, o baballa bophelo ba batshepuwa ba hae, o ba namolela matsohong a ba kgopo.",
			"11": "<sup>11</sup> Lesedi le tjhabela ya lokileng, thabo ke ya ba pelo di ntle.",
			"12": "<sup>12</sup> Lona ba lokileng thabelang Morena, le boke lebitso la hae le halalelang."
		},
		"98": {
			"1": "<sup>1</sup> Pesalema. Binelang Morena sefela se setjha, hobane o entse dimakatso, o hlotse ka letsoho la hae le letona, letsoho la hae le halalelang.",
			"2": "<sup>2</sup> Morena o bonahaditse ho pholosa ha hae, a bontsha ditjhaba ho loka ha hae.",
			"3": "<sup>3</sup> O hopotse mohau wa hae le botshepehi ba hae ho ba ntlo ya Iseraele. Dipheletso tsohle tsa lefatshe di bone ho pholosa ha Modimo wa rona.",
			"4": "<sup>4</sup> Lona ba lefatshe lohle etsetsang Morena mehoo ya thabo, le tsanyaole, le mo roke ka thabo.",
			"5": "<sup>5</sup> Rokang Morena ka harepa, ka harepa le ka pina e monate,",
			"6": "<sup>6</sup> ka diterompeta le ka modumo wa lenaka; etsetsang kgosi, Morena, mehoo le mo etsetse mehoo ya thabo.",
			"7": "<sup>7</sup> Lewatle le ke le hwase le tsohle tse ka ho lona, lefatshe le bohle ba ahileng ho lona.",
			"8": "<sup>8</sup> Dinoka di ke di ope diatla, dithaba kaofela di etse ditlatse",
			"9": "<sup>9</sup> kapele ho Morena, hobane o tlilo ahlola lefatshe. O tla ahlola lefatshe ka toka, le ditjhaba ka ho loka."
		},
		"99": {
			"1": "<sup>1</sup> Morena ke kgosi, ditjhaba di a thothomela; o dutse hodima dikerubime, lefatshe le a reketla.",
			"2": "<sup>2</sup> Morena o moholo, Sione, o okametse ditjhaba tsohle.",
			"3": "<sup>3</sup> Ho bokwe lebitso la hao le leholo, le a tshabeha, le a halalela.",
			"4": "<sup>4</sup> O kgosi e matla, e ratang toka; ke wena ya theileng ho loka, wa tlisetsa leloko la Jakobo toka le ho loka.",
			"5": "<sup>5</sup> Phafang Morena, Modimo wa rona, le itihele bonamelong ba maoto a hae: O a halalela.",
			"6": "<sup>6</sup> Moshe le Arone e ne e le ba bang ba baprista ba hae, Samuele e le e mong wa ba rapelang lebitso la hae. Ba ipiletsa ho Morena, mme a ba araba,",
			"7": "<sup>7</sup> a bua le bona a le hara leru; ba boloka ditemoso tsa hae, le ditaelo tseo a ba fileng tsona.",
			"8": "<sup>8</sup> Morena Modimo wa rona, o nnile wa ba araba, wa ba Modimo ya ba tshwarelang, ya mpang a ba otla ka baka la bokgopo ba bona.",
			"9": "<sup>9</sup> Phafang Morena Modimo wa rona, le mo kgumamele thabeng, thabeng ya hae e halalelang; hobane Morena Modimo wa rona, o a halalela."
		},
		"100": {
			"1": "<sup>1</sup> Pesalema ya teboho. Lona ba lefatshe lohle etsetsang Morena mehoo ya thabo,",
			"2": "<sup>2</sup> sebeletsang Morena ka thabo, tloong kapele ho yena ka ditlatse.",
			"3": "<sup>3</sup> Tsebang hore Morena ke Modimo, o re bopile, mme re ba hae; re setjhaba sa hae, mohlape wa makgulo a hae.",
			"4": "<sup>4</sup> Kenang dikgorong tsa hae le ntse le mmoka, le mabaleng a hae le ntse le mo rorisa; mo leboheng, le boke lebitso la hae.",
			"5": "<sup>5</sup> Morena o molemo, mohau wa hae ke wa kamehla yohle, botshepehi ba hae ke bo isang melokong yohle."
		},
		"101": {
			"1": "<sup>1</sup> Pesalema ya Davida. Ke tla o binela tsa mohau le tsa toka, ke o roke, wena Morena.",
			"2": "<sup>2</sup> Ke tla tsamaya ka hloko tseleng e lokileng; ekaba o tla tla neng ho nna? Ka tlung ya ka ke tla phela ka pelo e hlwekileng,",
			"3": "<sup>3</sup> nke ke ka dumella mahlo a ka ho sheba letho le kgopo. Ke hloile diketso tsa ba kgelohileng, di ke ke tsa nkgomarela.",
			"4": "<sup>4</sup> Nke ke ka ba le bokgopo, ka le bona ka pelong ya ka, ha ke rate ho tseba letho le lebe.",
			"5": "<sup>5</sup> Ya etseletsang wa habo sephiring ke tla mo timetsa, nke ke ka mamella moikgantshi le moikgohomosi.",
			"6": "<sup>6</sup> Mahlo a ka a shebile ba tshepahalang, ba tshepahalang, ba lefatshe lena, ba tle ba ahisane le nna; ya tsamayang ka tsela e lokileng ke yena ya tla ntshebeletsa.",
			"7": "<sup>7</sup> Ya sebetsang bolotsana a ke ke a phela tlung ya ka; ya bolelang leshano a ke ke a ema kapele ho nna.",
			"8": "<sup>8</sup> Hoseng ho hong le ho hong ke tla timetsa bohle ba kgopo, ba kgopo ba lefatshe lena, ke fedise bohle ba etsang tse mpe, ba di etsang motseng wa Morena."
		},
		"102": {
			"1": "<sup>1</sup> Thapelo ya motho ya tsietsing, ya imetsweng, ya hlahisang sello sa hae kapele ho Morena.",
			"2": "<sup>2</sup> Morena, ako utlwe thapelo ya ka; sello sa ka se ke se fihle ho wena.",
			"3": "<sup>3</sup> Ha ke le matshwenyehong o se ke wa mpatela fahleho sa hao; ako ntshekehele tsebe, ha ke ipiletsa ho wena, o ke o nkarabe kapele.",
			"4": "<sup>4</sup> Ditshiu tsa ka di fela jwaloka mosi, masapo a ka a tjha sa patsi mollong.",
			"5": "<sup>5</sup> Ke otlilwe, pelo ya ka e ka jwang bo omeletseng, ke se ke lebala le ho ja.",
			"6": "<sup>6</sup> Ka baka la ho fehelwa haholo, nama ya ka e maname, e maname masapong a ka.",
			"7": "<sup>7</sup> Ke tshwana le letata la lehwatata, ke tshwana le sephooko sa dithako.",
			"8": "<sup>8</sup> Ke a hlobaela, mme ke a fehelwa, ke ka nonyana e dutseng e inotshi, e dutseng hodima sehlohlolo.",
			"9": "<sup>9</sup> Dira tsa ka di ntlaka kamehla, ba nkgalefetseng ba nyefola lebitso la ka.",
			"10": "<sup>10</sup> Ke ja molora jwaloka bohobe, seno sa ka se tswakana le meokgo,",
			"11": "<sup>11</sup> ka baka la bohale le kgalefo ya hao; hobane o ile wa mphamola, wa nto ntabanya!",
			"12": "<sup>12</sup> Ditshiu tsa ka di tshwana le meriti e theang, ke omella jwaloka jwang.",
			"13": "<sup>13</sup> Empa wena Morena, o rena kamehla yohle, o tla hopolwa ke meloko yohle.",
			"14": "<sup>14</sup> Ako tsohe, o utlwele Sione bohloko; ke nako jwale ya ho e hauhela, motsotso o fihlile.",
			"15": "<sup>15</sup> Bahlanka ba hao ba kgahlwa ke majwe a yona, ba qenehela le lerole la yona.",
			"16": "<sup>16</sup> Baditjhaba ba tla hlompha, ba hlomphe lebitso la Morena, le dikgosi tsohle tsa lefatshe di tla hlompha tlotla ya hao.",
			"17": "<sup>17</sup> Ha Morena a tsosa marako a Sione, o tla bonahatsa tlotla ya hae, a e bonahatse ho yona.",
			"18": "<sup>18</sup> O tla mamela thapelo ya ba itlhophereng; thapelo eo ya bona a ke ke a e kgesa.",
			"19": "<sup>19</sup> Tsena di ke di ngollwe moloko, moloko o tlang, hore tjhaba se tla tswalwa se tle se rorise Morena.",
			"20": "<sup>20</sup> Morena o shebile fatshe a le sehalalelong sa hae se hodimo; o tadimile lefatshe a le mahodimong.",
			"21": "<sup>21</sup> hore a utlwe mefehelo, mefehelo ya batshwaruwa, a lokolle ba ahloletsweng lefu.",
			"22": "<sup>22</sup> Jwale lebitso la Morena le tla bolelwa Sione, dithoko tsa hae Jerusalema,",
			"23": "<sup>23</sup> ha ditjhaba tsohle di phuthehile mmoho, di ena le mebuso ya tsona, ho sebeletsa Morena.",
			"24": "<sup>24</sup> O mphokodisitse ke sa le motjha, a kgutsufatsa ditshiu tsa ka.",
			"25": "<sup>25</sup> Ka ba ka re: “Modimo wa ka, o se ke wa ntlosa lefatsheng ke sa le mahareng a bophelo ba ka. Wena dilemo tsa hao di akaretsa meloko yohle.",
			"26": "<sup>26</sup> O ne o thee lefatshe kgalekgale, mahodimo ke mosebetsi wa diatla tsa hao.",
			"27": "<sup>27</sup> Tsena di tla timela, empa wena o tla sala; tsohle di tla tsofala jwaloka seaparo, o tla di lahla jwaloka seaparo, mme di tla nyamela.",
			"28": "<sup>28</sup> Empa wena haesale e le wena, dilemo tsa hao di ke ke tsa fela.",
			"29": "<sup>29</sup> Bana ba bahlanka ba hao ba tla ba le leaho le tiileng, mme ditloholo tsa bona di tla nne di be teng pela hao.”"
		},
		"103": {
			"1": "<sup>1</sup> Pesalema ya Davida. Boka Morena, wena moya wa ka; botho bohle ba ka bo boke bitso la hae le halalelang.",
			"2": "<sup>2</sup> Boka Morena, wena moya wa ka; o se ke wa lebala melemo yohle ya hae.",
			"3": "<sup>3</sup> Ke yena ya o tshwarelang melato ya hao kaofela, ke yena ya o fodisang mahlokong a hao kaofela.",
			"4": "<sup>4</sup> Ke yena ya o lopollang lebitleng, ke yena ya o qhakang ka mohau, ya o qhakang le ka lerato.",
			"5": "<sup>5</sup> Ke yena ya o fepang tse molemo bophelong bohle ba hao, hore o boele o ntjhafale, o ntjhafale jwaloka ntsu.",
			"6": "<sup>6</sup> Morena o sebetsa ka ho loka, o ahlolela bohle ba hateletsweng.",
			"7": "<sup>7</sup> O ne a tsebise Moshe ditsela tsa hae, a bontsha bana ba Iseraele diketso tsa hae tse kgolo.",
			"8": "<sup>8</sup> Morena o na le kutlwelobohloko, Morena o mosa; o dieha ho halefa, o tletse mohau.",
			"9": "<sup>9</sup> Ha a re tsekise hoyahoile; ha a re jare ka pelo kamehla yohle.",
			"10": "<sup>10</sup> Ha a re otle ho ya ka dibe tsa rona, ha a re putse ho ya ka melato ya rona.",
			"11": "<sup>11</sup> Jwalokaha mahodimo a phahametse lefatshe, le mohau wa Modimo o moholo, o moholo hakaalo ho ba mo tshabang.",
			"12": "<sup>12</sup> Jwalokaha botjhabela bo le hole le bophirimela, le ditlolo tsa rona o a di suthisa, o di suthisetsa hole le yena hakaalo.",
			"13": "<sup>13</sup> Jwalokaha ntata bana a ba utlwela bohloko, ka mokgwa o jwalo le Morena o utlwela ba mo tshabang bohloko.",
			"14": "<sup>14</sup> Ke hobane yena o tseba seo re bopilweng ka sona, ha a lebale hore re lerole feela.",
			"15": "<sup>15</sup> Ditshiu tsa motho di tshwana le tsa jwang; o tlokoma jwaloka palesa ya naha;",
			"16": "<sup>16</sup> ha moya o foka hodima yona e a fela, ebe ditulo tsa yona di sala di le feela.",
			"17": "<sup>17</sup> Empa mohau wa Morena, ho ba mo tshabang, ke wa kamehla yohle, e se nang qaleho le qetello; le ho loka ha hae ho fihla le ditlohotloholwaneng tsa bona,",
			"18": "<sup>18</sup> ho ba bolokang selekane sa hae, ba hopolang ho phethahatsa ditaelo tsa hae.",
			"19": "<sup>19</sup> Morena o beile terone ya hae, o e beile mahodimong, tsohle di tlasa puso ya hae.",
			"20": "<sup>20</sup> Bokang Morena, lona mangeloi a hae, lona bahale ba phethang taelo tsa hae, ba mamelang seo a se bolelang.",
			"21": "<sup>21</sup> Bokang Morena, lona mabotho a hae wohle, lona basebeletsi ba hae ba phethang thato ya hae.",
			"22": "<sup>22</sup> Bokang Morena, lona mesebetsi ya hae yohle, hohle moo a busang teng. Boka Morena, wena moya wa ka."
		},
		"104": {
			"1": "<sup>1</sup> Boka Morena, wena moya wa ka. Morena Modimo wa ka, o moholo hakaakang! O apere tlotla le botlotlehi,",
			"2": "<sup>2</sup> o ipopile ka lesedi jwalokaha eka ke kobo. O adile mahodimo jwaloka lesela la tente,",
			"3": "<sup>3</sup> o hahile ntlo ya bokgosi ba hao kahodimo ho maru. Maru o a entse kariki ya hao, o fofa ka mapheo a moya.",
			"4": "<sup>4</sup> Meya o e entse baromuwa ba hao, mollo wa lehadima mosebeletsi wa hao.",
			"5": "<sup>5</sup> O tiisitse lefatshe hodima metheo ya lona, le ke ke la sisinyeha ho isa kgale.",
			"6": "<sup>6</sup> O le apesitse ka lewatle jwalokaha eka ke ka kobo, metsi a ne a kwahetse dithaba.",
			"7": "<sup>7</sup> Yare ha o kgaruma, metsi a baleha; ha letolo la hao le thwathwaretsa, a tutumolotseha;",
			"8": "<sup>8</sup> a theohela dikgohlong, dithaba tsa hlaha, a ya moo o a lokiseditseng teng.",
			"9": "<sup>9</sup> Wa a sehela moedi oo a ke keng a o tlola, hore a se hlole a kwahela lefatshe hape.",
			"10": "<sup>10</sup> Wa phallisetsa didiba dinokaneng tse tswedipanang hara dithaba;",
			"11": "<sup>11</sup> metsi a tsona a nowa ke phoofolo tsa naha, tonki tsa naha di itlosa lenyora teng.",
			"12": "<sup>12</sup> Nonyana tse fofang di hahetse pela tsona, di letsa melodi di le makaleng a difate.",
			"13": "<sup>13</sup> O nesetsa dithaba pula o le tlung ya bokgosi ba hao, lefatshe le kgotshe ditholwana, tholwana tsa mesebetsi ya hao.",
			"14": "<sup>14</sup> O medisetsa diphoofolo jwang, o di medisetsa le dimela hore di sebediswe ke motho, a tle a fumane dijo tsa hae mobung,",
			"15": "<sup>15</sup> le veine, ho thabisa pelo ya motho; le ole, fahleho sa hae se be moropotsana, le dijo, ho matlafatsa mmele wa hae.",
			"16": "<sup>16</sup> Difate tsa Morena di nwesetswa ke pula, dikedare tsa Lebanone tse lemilweng ke yena.",
			"17": "<sup>17</sup> Dinonyana di etsa dihlaha ho tsona, mekotatsie e phela hodima difate.",
			"18": "<sup>18</sup> Thabeng tse telele ho phela podi tsa naha, diqhobo ke setshabelo sa dipela.",
			"19": "<sup>19</sup> O entse kgwedi ho tshwaya dinako tsa selemo, letsatsi le tseba nako ya lona nako ya ho dikela.",
			"20": "<sup>20</sup> O tlisa lefifi, ebe e ba bosiu, dibatana tsa meru ebe di a solla;",
			"21": "<sup>21</sup> ditawana di purumele diphofu tsa tsona, di batle dijo tsa tsona ho Modimo.",
			"22": "<sup>22</sup> Ha tsatsi le tjhaba di a oroha, ebe di botha dilaong tsa tsona.",
			"23": "<sup>23</sup> Motho yena o ikela mosebetsing wa hae, a yo sebetsa ho fihlela mantsiboya.",
			"24": "<sup>24</sup> Morena, mesebetsi ya hao e mengata hakaakang! Tsohle o di entse ka bohlale, lefatshe le tletse dibopuwa tsa hao!",
			"25": "<sup>25</sup> Ke leo lewatle, le leholo, le batsi; ka ho lona ho nyeunya dibopuwa, dibopuwa tse se nang palo, dibopuwa tse kgolo le tse nyenyane.",
			"26": "<sup>26</sup> Teng dikepe di sesa kahohle, le leruarua leo o le bopetseng ho bapalla ka ho lona.",
			"27": "<sup>27</sup> Tsohle di lebeletse wena, hore o di fe dijo ka nako e lokelang.",
			"28": "<sup>28</sup> Ha o di fa dijo, di a di bokella; ha o fuparolla seatla, di kgora tse molemo.",
			"29": "<sup>29</sup> Ha o ipata sefahleho, di a tshoha; ha o di amoha moya wa hao, di a shwa, di boele di kgutlele leroleng.",
			"30": "<sup>30</sup> Ha o romela moya wa hao, di a hloleha, mme o ntjhafatse tshobotsi ya lefatshe.",
			"31": "<sup>31</sup> Tlotla ya Morena e nne e be teng, e be teng kamehla yohle, Morena a ke a thabele mesebetsi ya hae;",
			"32": "<sup>32</sup> yena eo ereng ha a tadima lefatshe, lefatshe le thothomele, ha a ama dithaba di foqohe mosi.",
			"33": "<sup>33</sup> Ke tla binela Morena ha ke ntse ke phela, ke roke Modimo bophelong ba ka bohle.",
			"34": "<sup>34</sup> Menahano ya ka e ke e mo kgahle; nna ke thabela Morena.",
			"35": "<sup>35</sup> Baetsadibe ba ke ba fele lefatsheng, ba kgopo ba se hlole ba eba teng. Boka Morena, wena moya wa ka. Haleluja!"
		},
		"105": {
			"1": "<sup>1</sup> Bokang Morena, le rapele lebitso la hae, le tumise diketso tsa hae, le di tumise hara ditjhaba.",
			"2": "<sup>2</sup> Mmineleng, le mo roke, le nahane dimakatso tsa hae tsohle.",
			"3": "<sup>3</sup> Ithoriseng ka lebitso la hae, lebitso la hae le halalelang, pelo tsa ba batlang Morena di ke di thabe.",
			"4": "<sup>4</sup> Batlang Morena le matla a hae; le nne le batle fahleho sa hae, le se batle kamehla le mehla.",
			"5": "<sup>5</sup> Hopolang dimakatso tsa hae tseo a di entseng, mehlolo ya hae, le dikahlolo tseo a di boletseng,",
			"6": "<sup>6</sup> lona ba leloko la Aborahama, mohlanka wa hae, lona bana ba Jakobo, bao a ikgethetseng bona.",
			"7": "<sup>7</sup> Morena ke yena Modimo wa rona, ke yena ya ahlolang lefatshe lohle.",
			"8": "<sup>8</sup> Ha a lebale selekane sa hae le ka mohla, tshepiso eo a e entseng, a e etsetsa meloko e sekete;",
			"9": "<sup>9</sup> selekane seo a se entseng, a se etsa le Aborahama, le kano eo a e entseng, a e etsetsa Isaka,",
			"10": "<sup>10</sup> hore e be molao o tiileng ho Jakobo, le lekane sa kamehla yohle ho Iseraele,",
			"11": "<sup>11</sup> ha a re: “Ke tla o nea naha ya Kanana, e le lefa leo ke o abelang lona.”",
			"12": "<sup>12</sup> Ha ba ne ba sa le mmalwana, e le bajaki ba seng bakae naheng eo,",
			"13": "<sup>13</sup> ba ntse ba lelera hara ditjhaba, ba tloha mmusong o mong, ba eya ho o mong,",
			"14": "<sup>14</sup> Modimo ha a a ka a dumela, a dumella motho hore a ba tube, mme ka baka la bona a kgalema dikgosi, a re:",
			"15": "<sup>15</sup> “Le se ke la ama batlotsuwa ba ka, le se ke la etsa baporofeta ba ka hampe.”",
			"16": "<sup>16</sup> Jwale a dihela tlala lefatsheng, dijo tsohle tse ba phedisang a di fedisa;",
			"17": "<sup>17</sup> yaba o romela monna e le selelekela: Josefa a rekiswa ho ba lekgoba.",
			"18": "<sup>18</sup> Ba mo hlokofatsa ka ho mo tlama maoto ka ditshepe, ba mmofa ka mahlaahlela,",
			"19": "<sup>19</sup> ho fihlela se etsahala, seo a se boletseng e sa le pele, mme a pakwa ke lentswe la Modimo.",
			"20": "<sup>20</sup> Kgosi ya laela hore a tlamollwe, mmusi wa ditjhaba a mo lokolla.",
			"21": "<sup>21</sup> Ya mo etsa mookamedi wa lelapa la yona, le mmusi wa tsohle tseo e di ruileng,",
			"22": "<sup>22</sup> a tle a rute mahosana ho ya ka thato ya hae, a hlalefise baholo ba setjhaba sa yona.",
			"23": "<sup>23</sup> Yaba Iseraele o fallela Egepeta, Jakobo a jaka naheng ya Kama.",
			"24": "<sup>24</sup> Modimo a ngatafatsa setjhaba sa hae, a se ngatafatsa haholo, a se matlafatsa ho feta dira tsa sona.",
			"25": "<sup>25</sup> A fetola pelo tsa tsona, tsa hloya tjhaba sa hae, tsa sebetsa bahlanka ba hae ka bolotsana.",
			"26": "<sup>26</sup> A romela Moshe, mohlanka wa hae, le Arone eo a mo kgethileng.",
			"27": "<sup>27</sup> A etsa dipontsho tsa hae ka bona, le dimakatso tsa hae naheng ya Kama.",
			"28": "<sup>28</sup> A romela lefifi, mme ha fifala; empa Baegepeta ba hanyetsa, ba hanyetsa polelo tsa hae.",
			"29": "<sup>29</sup> Metsi a naha ya bona a a fetola madi, a bolaya le ditlhapi tse ho wona.",
			"30": "<sup>30</sup> Naha ya bona ya nyeunya dihohwana, esita le ka matlung a dikgosi tsa bona.",
			"31": "<sup>31</sup> A laela, ha hlaha diboba, le menwang, naheng yohle ya bona.",
			"32": "<sup>32</sup> Bakeng sa pula a ba nesetsa sefako, mollo wa lehadima wa wela naha ya bona.",
			"33": "<sup>33</sup> A senya morara wa bona le feiye, a roba difate tsa naha ya bona.",
			"34": "<sup>34</sup> A laela, ha hlaha ditsie, le bookgolane bo se nang palo.",
			"35": "<sup>35</sup> Tsa kumola jwang bohle ba naha ya bona, tsa kokona tsohle tse behwang ke naha.",
			"36": "<sup>36</sup> A bolaya matsibolo wohle a naha ya bona, bana ba bona ba matswathaka.",
			"37": "<sup>37</sup> A ntsha Baiseraele ba kakatetse, ba kakatetse silefera le kgauta, ho se ya tsiapaneng hara meloko ya bona.",
			"38": "<sup>38</sup> Egepeta ya thabela ho falla ha bona, hobane e ne e tshohile haholo.",
			"39": "<sup>39</sup> A phuphuthisa leru, la ba kwahela; mollo wa ba bonesetsa bosiu.",
			"40": "<sup>40</sup> Ba kopa, yaba o ba tlisetsa dikwekwe; a ba kgorisa ka bohobe bo tswang mahodimong.",
			"41": "<sup>41</sup> A petsola lefika, metsi a phorosela; a phalla dibataolong eka ke noka.",
			"42": "<sup>42</sup> Ke hobane o ne a hopotse tshepiso, tshepiso ya hae e halalelang, ho Aborahama, mohlanka wa hae.",
			"43": "<sup>43</sup> A ntsha setjhaba sa hae ka nyakallo, bakgethwa ba hae ka ditlatse tsa thabo.",
			"44": "<sup>44</sup> Yaba o ba nea naha tsa baditjhaba, ba ja lefa la mofufutso wa merabe eo,",
			"45": "<sup>45</sup> hore ba tle ba boloke ditaelo, ba boloke taelo tsa hae, ba hlomphe melao ya hae. Haleluja!"
		},
		"106": {
			"1": "<sup>1</sup> Haleluja! Bokang Morena, hobane o molemo; mohau wa hae ke wa kamehla yohle.",
			"2": "<sup>2</sup> Ke mang ya ka bolelang ketso tse matla tsa Morena, ya ka tumisang thoriso yohle ya hae?",
			"3": "<sup>3</sup> Ho lehlohonolo ba etsang toka, ba etsang ho lokileng ka nako tsohle.",
			"4": "<sup>4</sup> Morena, ako nkgopole, ha o sitsa setjhaba sa hao, o nketele, o tlo mpholosa.",
			"5": "<sup>5</sup> A nke ke bone katleho ya bakgethwa ba hao, ke be le kabelo thabong ya setjhaba sa hao, ke tle ke ithorise mmoho le bao e leng lefa la hao.",
			"6": "<sup>6</sup> Rona le bo-ntata rona re entse dibe, re molato, re kgopo.",
			"7": "<sup>7</sup> Bo-ntata rona, ha ba sa le Egepeta, ha ba a ka ba utlwisisa dimakatso tsa hao; ba ile ba lebala mohau wa hao o moholo, ba mpa ba fetohela Ya Hodimodimo ha ba le Lewatleng la Sufe.",
			"8": "<sup>8</sup> Empa o ile a ba pholosa ka baka la lebitso la hae, hore ho tle ho bonahatswe matla a hae.",
			"9": "<sup>9</sup> A kgalemela Lewatle la Sufe, yaba le a psha; a ba tsamaisa madibeng jwalokaha eka ke sebataolong.",
			"10": "<sup>10</sup> A ba pholosa matsohong a ba ba hloileng, a ba namolela matsohong a sera.",
			"11": "<sup>11</sup> Metsi a kwahela ba ba lwantshang, ha se ke ha phonyoha le ya mong.",
			"12": "<sup>12</sup> Yaba ba qala ho kgolwa tshepiso tsa hae, ba mminela dithoko.",
			"13": "<sup>13</sup> Empa ba phakisa ho lebala, ho lebala diketso tsa hae, ba tlohela ho batla keletso ho yena.",
			"14": "<sup>14</sup> Ba mpa ba laolwa ke ditakatso tsa bona lefeelleng, ba leka Modimo ba le lehwatateng.",
			"15": "<sup>15</sup> A ba nea seo ba neng ba se kopa, A ba nea seo ba neng ba se kopa, athe o tla ba neella ka lefu le ba timetsang.",
			"16": "<sup>16</sup> Ba honohela Moshe ba le diahelong, le yena Arone, mohalaledi wa Modimo.",
			"17": "<sup>17</sup> Lefatshe la ahlama, la metsa Datane, la kwenya sehlopha sa Abirame.",
			"18": "<sup>18</sup> Mollo wa tuka hara sehlopha sa bona, malakabe a wona a tjhesa bao ba kgopo.",
			"19": "<sup>19</sup> Ha ba le Horebe, ba ipopela namane, ba kgumamela setshwantsho se bopilweng ka kgauta.",
			"20": "<sup>20</sup> Ba lahla tlotla ya Modimo, ba tlotlisa setshwantsho sa pohwana, ntho e jang jwang.",
			"21": "<sup>21</sup> Ba lebala Modimo, mopholosi wa bona, ya entseng tse kgolo Egepeta,",
			"22": "<sup>22</sup> dimakatso naheng ya Kama, le tse tshosang Lewatleng la Sufe.",
			"23": "<sup>23</sup> Yaba o re o a ba fedisa, empa Moshe, mokgethwa wa hae, a kena dipakeng, a phoka bohale ba hae hore bo se ba timetse.",
			"24": "<sup>24</sup> Ba nyedisa naha e kgahlehang, hobane ba ne ba sa kgolwe, ba sa kgolwe ditshepiso tsa hae.",
			"25": "<sup>25</sup> Ba dumaduma ba le ditenteng tsa bona, ba se ke ba mamela lentswe la Morena.",
			"26": "<sup>26</sup> A phahamisa letsoho, a ba hlapanyetsa hore o tla ba bolaela lehwatateng,",
			"27": "<sup>27</sup> a qhalanye tloholo tsa bona, a di qhalanyetse hara ditjhaba, a di qhalanyetse dinaheng.",
			"28": "<sup>28</sup> Ba kgomarela Baale wa Peore, ba eja mahlabelo a etseditsweng bafu.",
			"29": "<sup>29</sup> Ba phephetsa Modimo ka diketso tsa bona, ba welwa ke lefu la sewa.",
			"30": "<sup>30</sup> Empa Finease a ema, a ahlola ba molato, yaba lefu la sewa le a fela.",
			"31": "<sup>31</sup> Hoo a ho ballwa e le ho loka, ho isa melokong yohle, kamehla le mehla.",
			"32": "<sup>32</sup> Ba boela ba halefisa Morena, ba mo halefisa metsing a Meriba, Moshe a ba tsietsing ka baka la bona;",
			"33": "<sup>33</sup> ba kgopisa moya wa hae, hoo a bileng a bua a sa inahana.",
			"34": "<sup>34</sup> Ha ba a ka ba timetsa ditjhaba jwalokaha Morena a ne a ba laetse;",
			"35": "<sup>35</sup> ba mpa ba nyallana le baditjhaba, ba ithuta mekgwa ya bona.",
			"36": "<sup>36</sup> Ba sebeletsa medimo ya bona, medimo ya bona ya ditshwantsho, e ileng ya ba fetohela leraba.",
			"37": "<sup>37</sup> Ba etsetsa bademona mahlabelo, ka bara le baradi ba bona.",
			"38": "<sup>38</sup> Ba tsholla madi a se nang molato, madi a bara le baradi ba bona, ba ba etsa mahlabelo a medimo, medimo ya ditshwantsho ya Kanana: Naha ya silafala ke madi.",
			"39": "<sup>39</sup> Ba itshilafatsa ka mesebetsi eo ya bona, ka ketso tseo tsa bona ba kwenehela Morena.",
			"40": "<sup>40</sup> Morena a halefela setjhaba sa hae, a nyonya bao e leng lefa la hae.",
			"41": "<sup>41</sup> A ba neela matsohong a baditjhaba, ba buswe ke ba ba hloileng.",
			"42": "<sup>42</sup> Dira tsa bona tsa ba hatella, ba ba katlasa taolo ya tsona.",
			"43": "<sup>43</sup> A nna a ba lopolla ka makgetlokgetlo, ba mpa ba ikgethela ho mo tella, ba tetebela bokgopong ba bona.",
			"44": "<sup>44</sup> Jwale a tadima ho tshwenyeha ha bona, ha a utlwa sello sa bona.",
			"45": "<sup>45</sup> A hopola selekane sa hae le bona, a ba hauhela ka baka la rato la hae le leholo.",
			"46": "<sup>46</sup> A etsa hore bohle ba neng ba ba isitse bothopuweng ba ba utlwele bohloko.",
			"47": "<sup>47</sup> Morena Modimo wa rona, ako re pholose; o re phuthe, o re ntshe ditjhabeng, re tle re boke lebitso la hao, lebitso la hao le halalelang, re o rorise re le motlotlo.",
			"48": "<sup>48</sup> Ho bokwe Morena, Modimo wa Iseraele, a bokwe kamehla yohle, e se nang qaleho le qetello. Setjhaba sohle se ke se re: “A ho be jwalo!” Haleluja!"
		},
		"107": {
			"1": "<sup>1</sup> Bokang Morena, hobane o molemo; mohau wa hae ke wa kamehla yohle.",
			"2": "<sup>2</sup> Ba ke ba rialo bao Morena a ba lopolotseng, a ba namolela matsohong a mohatelli;",
			"3": "<sup>3</sup> a ba phutha, a ba ntsha dinaheng tsa botjhabela le bophirimela, tsa borwa le leboya.",
			"4": "<sup>4</sup> Ba ne ba phaila lefeelleng, ba phaila lehwatateng, ba sa fumane tsela e yang motseng oo ba ka ahang ho wona,",
			"5": "<sup>5</sup> ba lapile, ba nyorilwe, ba le lekgatheng la ho idibana.",
			"6": "<sup>6</sup> Matshwenyehong a bona ba ipiletsa ho Morena, mme a ba lopolla tsietsing ya bona.",
			"7": "<sup>7</sup> A ba tsamaisa tseleng e otlolohileng, a ba isa motseng oo ba ka ahang ho wona.",
			"8": "<sup>8</sup> Ba ke ba boke Morena ka baka la mohau wa hae, le dimakatso tsa hae ho bana ba batho.",
			"9": "<sup>9</sup> O ile a tima lenyora la ba nyorilweng, a kgorisa ba lapileng ka tse molemo.",
			"10": "<sup>10</sup> Ba bang ba ne ba phela lefifing le letsholetsho, ba tlamilwe ke ditlhopheho le ke wona mahlaahlela,",
			"11": "<sup>11</sup> hoba ba fetohetse taelo tsa Modimo, ba kgesitse keletso ya Ya Hodimodimo.",
			"12": "<sup>12</sup> A ba kokobetsa ka mesebetsi e boima, ba kgothometseha, ho se ya ka ba thusang.",
			"13": "<sup>13</sup> Matshwenyehong a bona ba lla ho Morena, mme a ba pholosa tsietsing ya bona.",
			"14": "<sup>14</sup> A ba ntsha lefifing, le bodutung, a kgaola ditlamo tsa bona.",
			"15": "<sup>15</sup> Ba ke ba boke Morena ka baka la mohau wa hae, le dimakatso tsa hae ho bana ba batho.",
			"16": "<sup>16</sup> O ile a pshatla mamati a koporo, a robaka mekwallo ya tshepe.",
			"17": "<sup>17</sup> Ba bang ba thotofatswa ke metsamao ya bona e kgopo, ba hlokofatswa ka baka la melato ya bona,",
			"18": "<sup>18</sup> ba tenwa ke dijo tsohle; ba ne ba se ba le dintshing tsa lefu.",
			"19": "<sup>19</sup> Matshwenyehong a bona ba lla ho Morena, mme a ba pholosa tsietsing ya bona.",
			"20": "<sup>20</sup> A laela, mme ba fola, a ba phemisa lebitla.",
			"21": "<sup>21</sup> Ba ke ba boke Morena ka baka la mohau wa hae, le dimakatso tsa hae ho bana ba batho.",
			"22": "<sup>22</sup> Ba nyehele ka mahlabelo a teboho, ba tumise mesebetsi ya hae, ba e tumise ka mehoo ya thabo.",
			"23": "<sup>23</sup> Ba bang ba tsamaya lewatleng ka dikepe, ba hweba ka ho haola mawatle.",
			"24": "<sup>24</sup> Le bona ba bone mesebetsi ya Morena, le dimakatso tsa hae madibeng.",
			"25": "<sup>25</sup> A laela, ha tsoha sefefo, sa phahamisa maqhubu a lewatle;",
			"26": "<sup>26</sup> ba betsetswa hodimodimo, ba theolelwa tlasetlase, ba nyekelwa ke dipelo.",
			"27": "<sup>27</sup> Ba tshwarwa ke modikwadikwane, ba thekesela jwaloka matahwa, ba timellwa ke bohlale bohle.",
			"28": "<sup>28</sup> Matshwenyehong a bona ba lla ho Morena, mme a ba ntsha tsietsing ya bona.",
			"29": "<sup>29</sup> A kgutsisa sefefo, mme maqhubu a kgaotsa ho befa.",
			"30": "<sup>30</sup> Ba thaba hobane ho kgutsitse; a ba sesisetsa koung eo ba neng ba leba ho yona.",
			"31": "<sup>31</sup> Ba ke ba boke Morena ka baka la mohau wa hae, le dimakatso tsa hae ho bana ba batho.",
			"32": "<sup>32</sup> Ba mo tlotlise phuthehong ya setjhaba, ba mo rorise mokgatlong wa ba baholo.",
			"33": "<sup>33</sup> O ne a fetole dinoka lehwatata, le didiba a di fetola baka tse omeletseng.",
			"34": "<sup>34</sup> Mobu o nonneng a o fetola lenyekethe, ka baka la bokgopo ba baahi ba teng.",
			"35": "<sup>35</sup> Lehwatata a le fetola letsha la metsi, naha e tshehla a e fetola didiba.",
			"36": "<sup>36</sup> Ba lapileng a ba ahisa ho yona, ba thea motse oo ba ka ahang ho wona.",
			"37": "<sup>37</sup> Ba jala masimong, ba lema morara, kotulo ya eba kgolo.",
			"38": "<sup>38</sup> A ba hlohonolofatsa, ba ngatafala haholo, a ba atisetsa leruo la diphoofolo.",
			"39": "<sup>39</sup> Empa jwale ba qepha, ba kokobetswa, ka baka la ho imelwa ke ditsietsi le mahlomola.",
			"40": "<sup>40</sup> A theolela nyediso ho mahosana, a a sollisa lehwatateng moo ho seng tsela.",
			"41": "<sup>41</sup> Empa a ntsha mafutsana bohlophehing ba wona, a atisa malapa a wona jwaloka mohlape.",
			"42": "<sup>42</sup> Ba pelo di ntle ba bona hoo, mme ba thaba, empa ba kgopo bona ba thijwa melomo.",
			"43": "<sup>43</sup> Mang le mang ya bohlale a ke a ele tsena hloko, a ke a utlwisise ketso tsa mohau, mohau wa Morena."
		},
		"108": {
			"1": "<sup>1</sup> Pesalema ya Davida. Sefela.",
			"2": "<sup>2</sup> Pelo ya ka e matlafetse, Modimo; ke tla bina, ke o roke.",
			"3": "<sup>3</sup> Tsoha moya wa ka, tsohang, lona thomo le harepa; ke tla tsoha mafube a eso hlahe.",
			"4": "<sup>4</sup> Morena, ke tla o boka hara ditjhaba, ke o roke hara merabe;",
			"5": "<sup>5</sup> hobane mohau wa hao o moholo, o fihla mahodimong, le botshepehi ba hao bo fihla marung.",
			"6": "<sup>6</sup> Modimo, ako bontshe hore o okametse mahodimo, tlotla ya hao e phahamele lefatshe lohle.",
			"7": "<sup>7</sup> Re pholose ka letsoho la hao le letona, o re utlwe, baratuwa ba hao ba tle ba lopollwe.",
			"8": "<sup>8</sup> Modimo o buile a le sehalalelong sa hae, a re: “Ke nyakaletse, ke tla arola Shekeme, ke sehe kgohlo ya Sukote dikoto.",
			"9": "<sup>9</sup> Gileade ke ya ka, le Manase ke ya ka; Efraime ke katiba ya ka ya tshepe, Juda yena ke lere la ka la puso.",
			"10": "<sup>10</sup> Moabe ke lefiso leo ke itlhatswetsang ho lona, Edomo ke tla e hatakela ka seeta; Filesitiya teng ke tla etsa ditlatse, ke etse ditlatse tsa tlholo.”",
			"11": "<sup>11</sup> Ke mang ya tla nkisa motseng wa diqhobosheane? Ke mang ya tla mphihlisa Edomo,",
			"12": "<sup>12</sup> ha e le moo wena Modimo, o re lahlile, o se o sa tswe le mabotho a rona?",
			"13": "<sup>13</sup> Ako re thuse direng tsa rona; hobane thuso ya motho ke lefeela.",
			"14": "<sup>14</sup> Ka thuso ya Modimo re tla lwana senna, ke yena ya tla hatakela dira tsa rona."
		},
		"109": {
			"1": "<sup>1</sup> Pesalema ya Davida, e qapetsweng motsamaisi wa dibini. Modimo, wena eo ke o rorisang, o se ke wa kgutsa,",
			"2": "<sup>2</sup> hobane ba kgopo le ba leshano ba ahlamisitse melomo ho ntwantsha. Ba bua le nna ka maleme a thetsang,",
			"3": "<sup>3</sup> ba nteela hare ka dipuo tsa lehloyo, ba mphutuhela ntle ho lebaka.",
			"4": "<sup>4</sup> Ba mpuseletsa lerato la ka, ba mpuseletsa lona ka ho nqosa, leha ke ntse ke ba rapella.",
			"5": "<sup>5</sup> Ba mputsa ka bobe bakeng sa botle, le lehloyo bakeng sa lerato.",
			"6": "<sup>6</sup> Ako bee ya kgopo ho ahlola motho eo, moqosi wa hae a nne a eme ka hlakoreng la hae le letona.",
			"7": "<sup>7</sup> Ha a ahlolwa a ke a fumanwe a le molato, thapedi ya hae e nkuwe e le sebe.",
			"8": "<sup>8</sup> Ditshiu tsa hae di ke di kgutsufale, e mong a ke a nke mosebetsi wa hae.",
			"9": "<sup>9</sup> Bana ba hae e ke be dikgutsana, le mosadi wa hae e be mohlolohadi.",
			"10": "<sup>10</sup> Bana ba hae ba lelere, e be mekopakopa, ba lelekwe thakong tsa habo bona.",
			"11": "<sup>11</sup> Moadimani a ke a mo amohe sohle seo a nang le sona; batho basele ba ikgapele tholwana tsa mofufutso wa hae.",
			"12": "<sup>12</sup> Ho se be motho ya mo hauhelang, kapa ya thusang dikgutsana tsa hae.",
			"13": "<sup>13</sup> Ditloholo tsa hae di ke di timetswe, mabitso a tsona a hlakolwe melokong e hlahlamang.",
			"14": "<sup>14</sup> Molato wa bo-ntatae o nne o hopolwe ke Morena, sebe sa mmae se se ke sa hlakolwa;",
			"15": "<sup>15</sup> Morena a nne a di hopole kamehla, a ba hlakole lefatsheng, hore ba se hlole ba hopolwa.",
			"16": "<sup>16</sup> Motho eo ha a a ka a hopola, a hopola ho ba mohau, empa a hlorisa mohlophehi, a hlorisa le mofutsana, a tle a bolaye ya tepeletseng pelo.",
			"17": "<sup>17</sup> A rata ho rohakana: Thohako e ke be hodima hae! Ha a ka a thabela tlhohonolofatso: E ke be hole le yena!",
			"18": "<sup>18</sup> A apara thohako jwaloka kobo: E ke e monyele mmeleng wa hae, e monyele jwaloka metsi, le masapong a hae jwaloka ole.",
			"19": "<sup>19</sup> E ke be jwaloka seaparo seo a ipopileng ka sona, e be jwaloka leqhama leo a itlamileng ka lona kamehla.",
			"20": "<sup>20</sup> Morena a ke a putse baqosi ba ka jwalo, batho bana ba mpuang hampe.",
			"21": "<sup>21</sup> Empa wena Morena, Morena ka, ako nthusetse ka baka la lebitso la hao, o nnamolele ka baka la mohau wa hao o molemo.",
			"22": "<sup>22</sup> Ke mohlophehi, ke mofutsana, pelo ya ka e thulame ka sefubeng sa ka.",
			"23": "<sup>23</sup> Ke ikela jwaloka meriti e theang, ke fefolwa jwaloka tsie.",
			"24": "<sup>24</sup> Mangwele a ka a tsherema, a tsherema ke ho itima dijo, mmele wa ka o otile ke ho hloka mafura.",
			"25": "<sup>25</sup> Ke fetohile sekgobo ho baqosi ba ka, ha ba mpona ba ntshisinyetsa dihlooho.",
			"26": "<sup>26</sup> Ako nthuse, Morena, Modimo wa ka, o mpholose ka mohau wa hao,",
			"27": "<sup>27</sup> ba tle ba tsebe hore hona ho entswe ke wena, ke mosebetsi wa matsoho a hao, matsoho a hao wena Morena.",
			"28": "<sup>28</sup> Bona ba a rohakana, empa wena o a hlohonolofatsa; ba ntsohelang matla ba ke ba hlajwe ke dihlong, mohlanka wa hao yena a ke a thabe.",
			"29": "<sup>29</sup> Baqosi ba ka ba aparelwe ke dihlong, tlontlollo e be jwaloka seaparo seo ba ipopileng ka sona.",
			"30": "<sup>30</sup> Ke tla boka Morena ka lentswe le phefa, ke mo rorise ke le hara matshwele;",
			"31": "<sup>31</sup> hobane o eme ka hlakoreng le letona hlakoreng le letona la mofutsana, hore a tle a mo pholose ho ba mo ahlolang."
		},
		"110": {
			"1": "<sup>1</sup> Pesalema ya Davida. Morena o itse ho Morena wa ka: “Dula ka letsohong la ka le letona, ho fihlela ke bea dira tsa hao katlasa maoto a hao.”",
			"2": "<sup>2</sup> Morena o tla namisa mmuso wa hao, a o namise ho tloha Sione; a re: “Busa hara dira tsa hao.”",
			"3": "<sup>3</sup> Setjhaba sa hao se tla ithaopa, mohla o futuhelang dira tsa hao. Jwaloka phoka e lalang kameso, bahlankana ba tla tla ho wena maralleng a halalelang.",
			"4": "<sup>4</sup> Morena o hlapantse, ha a ka ke a kweneha; o itse: “O moprista kamehla yohle, jwaloka Meleki-Sedeke.”",
			"5": "<sup>5</sup> Morena o ka lehlakoreng la hao, hlakoreng le letona, o tla thuakanya dikgosi mohla letsatsi la kgalefo ya hae.",
			"6": "<sup>6</sup> O tla ahlola ditjhaba, ho tlale ditopo; o tla thuakanya hlooho tsa sera ka bophara ba lefatshe.",
			"7": "<sup>7</sup> Ha kgosi e le tseleng, e tla nwa nokaneng, e be moo e tsohang molota."
		},
		"111": {
			"1": "<sup>1</sup> Haleluja! Ke tla boka Morena ka pelo ya ka yohle, ke le phuthehong ya ba lokileng.",
			"2": "<sup>2</sup> Mesebetsi ya Morena e meholo, e fuputswa ke bohle ba e thabelang.",
			"3": "<sup>3</sup> Mosebetsi wa hae o bonahatsa tlotla le botlotlehi, ho loka ha hae ho teng kamehla yohle.",
			"4": "<sup>4</sup> O entse hore dimakatso tsa hae di se ke tsa lebalwa; Morena o mosa, o na le kutlwelobohloko.",
			"5": "<sup>5</sup> O fepa ba mo tshabang; o hopola selekane sa hae kamehla.",
			"6": "<sup>6</sup> O bontshitse setjhaba sa hae, a se bontsha matla a mesebetsi ya hae, ka ho se nea lefa la baditjhaba.",
			"7": "<sup>7</sup> Mesebetsi ya diatla tsa hae e a tshepahala, mesebetsi ya hae e lokile, ditaelo tsohle tsa hae ke tsa nnete;",
			"8": "<sup>8</sup> di etseditswe mehla yohle, di hlophilwe ka botshepehi le ka ho loka.",
			"9": "<sup>9</sup> O lopolotse setjhaba sa hae, a laela hore selekane sa hae e be sa kamehla yohle; lebitso la hae le a halalela, mme le a tshabeha.",
			"10": "<sup>10</sup> Qaleho ya bohlale ke ho tshaba Morena, bohle ba sedi ba phela jwalo. O lokelwa ke thoriso kamehla."
		},
		"112": {
			"1": "<sup>1</sup> Haleluja! Ho lehlohonolo ya tshabang Morena, ya thabelang melao ya hae haholo.",
			"2": "<sup>2</sup> Ditloholo tsa hae di tla ba matla lefatsheng, moloko wa ba pelo di ntle o tla hlohonolofala.",
			"3": "<sup>3</sup> Menono le maruo di ka tlung ya hae, ho loka ha hae ho hlola kamehla yohle.",
			"4": "<sup>4</sup> Ho ba pelo di ntle o ka lesedi le tjhabang lefifing; o mosa, o na le kutlwelobohloko, hape o lokile.",
			"5": "<sup>5</sup> Ho lehlohonolo motho ya mosa, motho ya adimanang, ya sebetsang ditaba tsa hae ka toka.",
			"6": "<sup>6</sup> A ke ke a sisinngwa le ka mohla, ya lokileng o tla nne a hopolwe, a hopolwe kamehla yohle.",
			"7": "<sup>7</sup> A ke ke a tshoswa ke ho utlwa taba tse bohloko, pelo ya hae e matlafetse, o tshepile Morena;",
			"8": "<sup>8</sup> pelo ya hae e tiile, ha a tshabe letho, o tella ba mo lwantshang.",
			"9": "<sup>9</sup> O fana ka matsoho a mabedi, o fana ho mafutsana, ho loka ha hae ho hlola kamehla yohle, o tsoha molota, o a tlotleha.",
			"10": "<sup>10</sup> Ya kgopo ha a bona hoo, o a tlallana, o tsikitlanya meno, o a monyela; takatso ya ya kgopo e tla fela."
		},
		"113": {
			"1": "<sup>1</sup> Haleluja! Lona bahlanka ba Morena, mo roriseng, le rorise lebitso la Morena.",
			"2": "<sup>2</sup> Ho bokwe lebitso la Morena, ho tloha jwale le kamehla yohle.",
			"3": "<sup>3</sup> Ho tloha botjhabela ho isa bophirimela, ho roriswe lebitso la Morena.",
			"4": "<sup>4</sup> Morena o phahametse tjhaba tsohle, tlotla ya hae e okametse mahodimo.",
			"5": "<sup>5</sup> Ke mang ya kang Morena, Morena Modimo wa rona, ya dutseng teroneng, teroneng e hodimodimo,",
			"6": "<sup>6</sup> empa a ikokobeletsa ho tadima mahodimo le lefatshe?",
			"7": "<sup>7</sup> O tsosa mofutsana leroleng, a phahamise mohloki thotobolong;",
			"8": "<sup>8</sup> a mo dudise le mahosana, le mahosana a setjhaba sa habo.",
			"9": "<sup>9</sup> O fa nyopa lelapa, a e etse mma bana ya thabileng. Haleluja!"
		},
		"114": {
			"1": "<sup>1</sup> Mohla Iseraele a tswang Egepeta, ba ntlo ya Jakobo ba tloha, ba tloha setjhabeng sesele,",
			"2": "<sup>2</sup> Juda ya eba sehalalelo sa Morena, Iseraele ya eba mmuso wa hae.",
			"3": "<sup>3</sup> Lewatle ha le ba bona la baleha, Jorodane ya tjhetjha kasanthao.",
			"4": "<sup>4</sup> Dithaba tsa thala jwaloka dipheleu, maralla jwaloka dikonyana.",
			"5": "<sup>5</sup> Wena lewatle, o balehelang? Le wena Jorodane, o tjhetjhelang kasanthao?",
			"6": "<sup>6</sup> Lona dithaba, keng ha le thala jwaloka dipheleu, le lona maralla, jwaloka dikonyana?",
			"7": "<sup>7</sup> Wena lefatshe, thothomela, thothomela pela fahleho sa Morena, pela sefahleho sa Modimo wa Jakobo;",
			"8": "<sup>8</sup> yena ya fetolang lefika letsha la metsi, lejwe la moralla a le fetole sediba."
		},
		"115": {
			"1": "<sup>1</sup> O se ke wa re nea tlotla, Morena, o se ke wa e nea rona, o mpe o e nee lebitso la hao, ka baka la mohau wa hao le botshepehi ba hao.",
			"2": "<sup>2</sup> Keng ha baditjhaba ba ka re: “O kae Modimo wa bona?”",
			"3": "<sup>3</sup> Modimo wa rona o mahodimong, o etsa tsohle tse mo kgahlang.",
			"4": "<sup>4</sup> Medimo ya bona ke ya silefera le ya kgauta, ke mosebetsi wa matsoho a batho.",
			"5": "<sup>5</sup> E na le melomo, empa ha e bue; e na le mahlo, empa ha e bone.",
			"6": "<sup>6</sup> E na le ditsebe, empa ha e utlwe; e na le dinko, empa ha e fofonele.",
			"7": "<sup>7</sup> E na le matsoho, empa ha e tshware; e na le maoto, empa ha e tsamaye; ha ho modumo o tswang qoqothong tsa yona.",
			"8": "<sup>8</sup> Ba e etsang ba ke ba tshwane le yona, ba be jwalo bohle ba e tshepang.",
			"9": "<sup>9</sup> Lona ba ntlo ya Iseraele, tshepang Morena: Ke yena thuso le thebe ya lona.",
			"10": "<sup>10</sup> Lona ba ntlo ya Arone, tshepang Morena: Ke yena thuso le thebe ya lona.",
			"11": "<sup>11</sup> Lona ba tshabang Morena, tshepang Morena: Ke yena thuso le thebe ya lona.",
			"12": "<sup>12</sup> Morena o ntsa re hopotse, o tla re hlohonolofatsa; a hlohonolofatse ba ntlo ya Iseraele, a hlohonolofatse ba ntlo ya Arone,",
			"13": "<sup>13</sup> a hlohonolofatse bohle, bohle ba tshabang Morena, ba banyenyane mmoho le ba baholo.",
			"14": "<sup>14</sup> Morena a ke a le ngatafatse, lona le bana ba lona.",
			"15": "<sup>15</sup> Morena a ke a le hlohonolofatse, yena ya entseng mahodimo, a etsa le lefatshe.",
			"16": "<sup>16</sup> Mahodimo ke mahodimo a Morena, lefatshe lona o le neile bana ba batho.",
			"17": "<sup>17</sup> Hase bafu ba ka rorisang Morena, leha e le ba theohetseng lebitleng.",
			"18": "<sup>18</sup> Empa ke rona ba phelang ba ka bokang Morena, ho tloha jwale le kamehla yohle. Haleluja!"
		},
		"116": {
			"1": "<sup>1</sup> Ke rata Morena, hobane o utlwile thapedi ya ka,",
			"2": "<sup>2</sup> a ntshekehela tsebe, mohla ke neng ke ipiletsa ho yena.",
			"3": "<sup>3</sup> Marapo a lefu a ne a ntlamile, maraba a Nqalo ya Bafu a ntshwasitse, ka ba matswalong le maswabing.",
			"4": "<sup>4</sup> Yaba ke rapela lebitso la Morena, ka rapela, ka re: “Oho, Morena, ako pholose bophelo ba ka.”",
			"5": "<sup>5</sup> Morena o mosa, o lokile, Modimo wa rona o na le kutlwelobohloko.",
			"6": "<sup>6</sup> Morena o baballa ba hlokang mano, a na a mpholosa ha ke ne ke fokola.",
			"7": "<sup>7</sup> Moya wa ka, ako boele o kgatholohe, hoba Morena o o etseditse tse molemo.",
			"8": "<sup>8</sup> O mpholositse lefung, a ntlhakola meokgo, a mphemisa ho kgoptjwa;",
			"9": "<sup>9</sup> ke tla tsamaya pontsheng ya Morena, lefatsheng la ba phelang.",
			"10": "<sup>10</sup> Ke ne ke ntse ke tshepile, ha ke re: “Ke tshwenyehile haholo.”",
			"11": "<sup>11</sup> Pherekanong ya ka ka ba ka re: “Ha ho motho ya tshepahalang!”",
			"12": "<sup>12</sup> Ke tla buseletsa Morena kang, bakeng sa melemo yohle eo a nketseditseng yona?",
			"13": "<sup>13</sup> Ke tla nyehela ka mohope, hobane ke pholositswe, mme ke rapele lebitso la Morena.",
			"14": "<sup>14</sup> Ke tla phetha dikano tsa ka, ke di phethe ho Morena, pontsheng ya setjhaba sohle sa hae.",
			"15": "<sup>15</sup> Lefu la batshepuwa ba hae ke ntho ya bohlokwa mahlong a Morena.",
			"16": "<sup>16</sup> Ruri, Morena, ke mohlanka wa hao, mora wa lekgabunyane la hao; o tlamolotse ditlamo tsa ka.",
			"17": "<sup>17</sup> Ke tla o nyehella ka sehlabelo sa teboho, mme ke rapele lebitso la Morena.",
			"18": "<sup>18</sup> Ke tla phetha dikano tsa ka, ke di phethe ho Morena, pontsheng ya setjhaba sohle sa hae,",
			"19": "<sup>19</sup> mabaleng a ntlo ya Morena, bohareng ba hao, wena Jerusalema. Haleluja!"
		},
		"117": {
			"1": "<sup>1</sup> Rorisang Morena, lona ditjhaba tsohle, mo tlotliseng, lona merabe yohle;",
			"2": "<sup>2</sup> hoba mohau wa hae ho rona o moholo, botshepehi ba Morena bo hlola kamehla yohle. Haleluja!"
		},
		"118": {
			"1": "<sup>1</sup> Bokang Morena, hobane o molemo; mohau wa hae ke wa kamehla yohle.",
			"2": "<sup>2</sup> Iseraele a ke a re: “Mohau wa hae ke wa kamehla yohle.”",
			"3": "<sup>3</sup> Ba ntlo ya Arone ba ke ba re: “Mohau wa hae ke wa kamehla yohle.”",
			"4": "<sup>4</sup> Ba tshabang Morena ba ke ba re: “Mohau wa hae ke wa kamehla yohle.”",
			"5": "<sup>5</sup> Ha ke ne ke patisitswe, ka ipiletsa ho Morena; Morena a nkarabela, a ntokolla.",
			"6": "<sup>6</sup> Morena o na le nna, ha ke tshabe letho; motho a ka nketsang?",
			"7": "<sup>7</sup> Morena o na le nna, ke mothusi wa ka, ke tella ba ntlhoileng.",
			"8": "<sup>8</sup> Ho molemo ho tshabela ho Morena, ho ena le ho tshepa motho.",
			"9": "<sup>9</sup> Ho molemo ho tshabela ho Morena, ho ena le ho tshepa mahosana.",
			"10": "<sup>10</sup> Baditjhaba ba ne ba ntikanetse kaofela, empa ka ba tamukanya ka lebitso la Morena.",
			"11": "<sup>11</sup> Ba ntikanela, ba ntikanela kamahohle, empa ka ba tamukanya ka lebitso la Morena.",
			"12": "<sup>12</sup> Ba mpokanela jwaloka dinotshi, ba ka malakabe hara dihlahla tsa meutlwa, empa ka ba tamukanya ka lebitso la Morena.",
			"13": "<sup>13</sup> Ka sutumetswa haholo hoo ke batlileng ke ewa, empa Morena a nthusa.",
			"14": "<sup>14</sup> Morena ke matla a ka le thoko ya ka, ke yena mopholosi wa ka.",
			"15": "<sup>15</sup> Metlotlwaneng ya ba lokileng, ho utlwahala ditlatse tsa tlholo, ho thwe: “Letsoho le letona la Morena le sebeditse tse matla,",
			"16": "<sup>16</sup> letsoho le letona la Morena le a tlotleha, letsoho le letona la Morena le sebeditse tse matla.”",
			"17": "<sup>17</sup> Ha nka ke ka shwa, empa ke tla phela, ke bolele mesebetsi ya Morena.",
			"18": "<sup>18</sup> Morena o nkgalemetse, empa ha a a ka a nneela lefu.",
			"19": "<sup>19</sup> Mpuleleng menyako ya Tempele, ke tle ke kene ka yona, ke boke Morena.",
			"20": "<sup>20</sup> Ona ke wona monyako, monyako wa ntlo ya Morena, ba lokileng ba tla kena ka wona.",
			"21": "<sup>21</sup> Ke a o boka hobane o ile wa nkaraba, o bile mopholosi wa ka.",
			"22": "<sup>22</sup> Lejwe le lahlilweng ke dihahi le fetohile lejwe la mantlha;",
			"23": "<sup>23</sup> ke Morena ya entseng hona, mme mahlong a rona ke mohlolo.",
			"24": "<sup>24</sup> Lena ke lona letsatsi le entsweng ke Morena; a re nyakalleng, re thabeng ke hona.",
			"25": "<sup>25</sup> Oho, Morena, ako re pholose! Oho, Morena, ako re atlehise!",
			"26": "<sup>26</sup> Ho bokwe ya tlang ka bitso la Morena: Re le hlohonolofatsa re le ka tlung ya Morena.",
			"27": "<sup>27</sup> Morena ke Modimo; o a re bonesetsa. Tshwarang mahlaku, le koloke, le be le yo fihla manakaneng a aletare.",
			"28": "<sup>28</sup> O Modimo wa ka, ke a o boka; o Modimo wa ka, ke a o tlotlisa.",
			"29": "<sup>29</sup> Bokang Morena, hobane o molemo; mohau wa hae ke wa kamehla yohle."
		},
		"119": {
			"1": "<sup>1</sup> Ho lehlohonolo ba metsamao e se nang kodi, ba tsamayang ka Molao wa Morena.",
			"2": "<sup>2</sup> Ho lehlohonolo ba latelang ditemoso tsa hae, ba mmatlang ka pelo tsohle tsa bona;",
			"3": "<sup>3</sup> ba sa etseng tse sa lokang, ba mpang ba tsamaya ditseleng tsa hae.",
			"4": "<sup>4</sup> O re neile ditaelo tsa hao, hore re di boloke ka ho tlala.",
			"5": "<sup>5</sup> Eka nka tiya metsamaong ya ka, ka phetha thato ya hao.",
			"6": "<sup>6</sup> Nke ke ka hlajwa ke dihlong, ha ke hlokomela melao yohle ya hao.",
			"7": "<sup>7</sup> Ke tla o boka ka pelo e hlwekileng, ha ke se ke ithutile dikahlolo tsa hao tse lokileng.",
			"8": "<sup>8</sup> Ke tla phetha thato ya hao, o se ke wa ntahlela ruri.",
			"9": "<sup>9</sup> Mohlankana a ka hlwekisa metsamao ya hae jwang? Ka ho hahela lentswe la hao lesaka.",
			"10": "<sup>10</sup> Ke o batla ka pelo ya ka yohle; se ntumelle ho kgeloha, ho kgeloha melao ya hao.",
			"11": "<sup>11</sup> Ke bolokile tshepiso ya hao, ka e boloka ka pelong ya ka, hore ke se ke ka o sitelwa.",
			"12": "<sup>12</sup> Ho bokwe wena Morena; ako nthute thato ya hao.",
			"13": "<sup>13</sup> Ka molomo wa ka ke bolela dikahlolo tsohle tse tswang molomong wa hao.",
			"14": "<sup>14</sup> Ke thabela ho latela ditemoso tsa hao, ho feta maruo wohle.",
			"15": "<sup>15</sup> Ke tla nahana ditaelo tsa hao, ke imamelle ditsela tsa hao.",
			"16": "<sup>16</sup> Ke thabela ho phetha thato ya hao, nke ke ka lebala lentswe la hao.",
			"17": "<sup>17</sup> Etsetsa mohlanka wa hao tse molemo, ke tle ke phele, ke mamele lentswe la hao ka hloko.",
			"18": "<sup>18</sup> Ntutubolle mahlo, ke bone dimakatso tsa Molao wa hao.",
			"19": "<sup>19</sup> Ke mofeti mona lefatsheng; o se ke wa mpatela melao ya hao.",
			"20": "<sup>20</sup> Moya wa ka o ngongorehela dikahlolo tsa hao ka nako tsohle.",
			"21": "<sup>21</sup> O kgalemela baikgohomosi, baikgohomosi ba rohakehileng, ba kgelohang melao ya hao.",
			"22": "<sup>22</sup> Ako tlose sekgobo le nyediso ho nna, hobane ke latela ditemoso tsa hao.",
			"23": "<sup>23</sup> Leha mahosana a kopane, a kopanetse ho nthera, nna, mohlanka wa hao, ke nahana thato ya hao.",
			"24": "<sup>24</sup> E, ditemoso tsa hao di a nthabisa, ke baeletsi ba ka.",
			"25": "<sup>25</sup> Ke rapaletse leroleng; ako nnee bophelo ho ya ka lentswe la hao.",
			"26": "<sup>26</sup> Ke o boleletse metsamao ya ka, wa nkaraba; ako nthute thato ya hao.",
			"27": "<sup>27</sup> Nthute, ke utlwisise tsela ya ditaelo tsa hao, ke tle ke nahane dimakatso tsa hao.",
			"28": "<sup>28</sup> Moya wa ka o lliswa ke maswabi; ako mmatlafatse ho ya ka lentswe la hao.",
			"29": "<sup>29</sup> Nqobise tsela ya leshano, o nkgauhele ka ho nthuta Molao wa hao.",
			"30": "<sup>30</sup> Ke ikgethetse tsela ya nnete, dikahlolo tsa hao ke di hlokometse.",
			"31": "<sup>31</sup> Ke kgomaretse ditemoso tsa hao; oho, Morena, ke se ke ka hlajwa ke dihlong.",
			"32": "<sup>32</sup> Ke tla matha tseleng ya melao ya hao, hobane wena o ntokolotse.",
			"33": "<sup>33</sup> Morena, nthute ho tsamaya ho ya ka thato ya hao, ke tle ke e latele ho isa qetellong.",
			"34": "<sup>34</sup> Nnee kutlwisiso ke tle ke hlomphe Molao wa hao, ke o boloke ka pelo ya ka yohle.",
			"35": "<sup>35</sup> Ntsamaise tseleng ya melao ya hao, hobane ke a e thabela.",
			"36": "<sup>36</sup> Ruta pelo ya ka ditemoso tsa hao, ho ena le ho rata maruo.",
			"37": "<sup>37</sup> Faposa mahlo a ka, a se ke a bona tsa mafeela, o nnee bophelo tseleng ya hao.",
			"38": "<sup>38</sup> Phethisetsa mohlanka wa hao tshepiso eo o e etseditseng ba o tshabang.",
			"39": "<sup>39</sup> Ntlose sekgobo seo ke se tshabang, hobane dikahlolo tsa hao di lokile.",
			"40": "<sup>40</sup> Ke lakatsa ditaelo tsa hao; ako nnee bophelo ka ho loka ha hao.",
			"41": "<sup>41</sup> Morena, ako ntshitse ka mohau wa hao, o mpholose ho ya ka tshepiso ya hao;",
			"42": "<sup>42</sup> ke tle ke tsebe ho araba ba nnyefolang, hobane ke tshepile lentswe la hao.",
			"43": "<sup>43</sup> Nthuse, ke bue nnete feela, hobane ke tshepile dikahlolo tsa hao.",
			"44": "<sup>44</sup> Ke tla nne ke boloke Molao wa hao, ke o boloke kamehla le mehla.",
			"45": "<sup>45</sup> Ke tla phela ka bolokolohi, hobane ke thahasella ditaelo tsa hao.",
			"46": "<sup>46</sup> Ke tla bua ka ditemoso tsa hao, ke bue ka tsona kapele ho dikgosi, ke sa hlajwe ke dihlong.",
			"47": "<sup>47</sup> Ke thabela melao ya hao, mme ke e rata haholo.",
			"48": "<sup>48</sup> Ke tla hlompha melao ya hao, ke nahane thato ya hao.",
			"49": "<sup>49</sup> Hopola lentswe leo o le buileng, wa le bua ho mohlanka wa hao, hobane le nneile tshepo.",
			"50": "<sup>50</sup> Ho hlopheheng ha ka se ntshedisang ke sena: Tshepiso ya hao e nnea bophelo.",
			"51": "<sup>51</sup> Baikgohomosi ba ntlaka haholo, empa ha ke furalle Molao wa hao.",
			"52": "<sup>52</sup> Morena, ke hopola dikahlolo tsa hao, kahlolo tsa hao tsa boholoholo, mme ke a tshediseha.",
			"53": "<sup>53</sup> Ke halefiswa haholo ke ba kgopo, ba furallang Molao wa hao.",
			"54": "<sup>54</sup> Thato ya hao ke pina ho nna, fatsheng lena leo ke leng mofeti ho lona.",
			"55": "<sup>55</sup> Bosiu ke hopola lebitso la hao, lebitso la hao Morena, mme ke boloka Molao wa hao.",
			"56": "<sup>56</sup> Lehlohonolo la ka ke lena: Ke bolokile ditaelo tsa hao.",
			"57": "<sup>57</sup> Morena, ke itse kabelo ya ka ke ho mamela mantswe a hao ke a mamele ka hloko.",
			"58": "<sup>58</sup> Ke o rapela ka pelo ya ka yohle: Ako nkgauhele ho ya ka tshepiso ya hao.",
			"59": "<sup>59</sup> Ke hlahlobile metsamao ya ka, mme ke kgutletse tseleng eo o mpontshitseng yona.",
			"60": "<sup>60</sup> Ke ile ka potlaka, ka se ke ka dieha ho boloka melao ya hao.",
			"61": "<sup>61</sup> Le hoja maraba a ntshwasitse, maraba a ba kgopo a ntshwasitse, ha ke a lebala Molao wa hao.",
			"62": "<sup>62</sup> Ke tsoha ka seroko ho o boka, ka baka la kahlolo tsa hao, kahlolo tse lokileng.",
			"63": "<sup>63</sup> Ke motswalle wa bohle ba o tshabang, le wa ba bolokang ditaelo tsa hao.",
			"64": "<sup>64</sup> Lefatshe lohle le tletse mohau wa hao, Morena; ako nthute thato ya hao.",
			"65": "<sup>65</sup> Morena, o entse tse molemo, wa di etsetsa mohlanka wa hao, ho ya ka lentswe la hao.",
			"66": "<sup>66</sup> Nthute bohlale le tsebo, hobane ke tshepa melao ya hao.",
			"67": "<sup>67</sup> Pele ke eso kokobetswe ke ne ke kgelohile; jwale ke hlokometse tshepiso ya hao.",
			"68": "<sup>68</sup> Wena o molemo, o etsa tse molemo; ako nthute thato ya hao.",
			"69": "<sup>69</sup> Le hoja baikgohomosi ba nneta ka leshano, ke tla boloka ditaelo tsa hao, ke di boloke ka pelo ya ka yohle.",
			"70": "<sup>70</sup> Pelo tsa bona di tsherehane, empa nna ke thabela Molao wa hao.",
			"71": "<sup>71</sup> Ke hantle ha ke ile ka kokobetswa, ke tle ke ithute thato ya hao.",
			"72": "<sup>72</sup> Ho molemo ho nna ho ba le Molao o tswang ho wena, ho ena le ho ba le diketekete tsa tjhelete ya kgauta le ya silefera.",
			"73": "<sup>73</sup> O mpopile ka matsoho a hao, wa nnea sebopeho; ako nnee kutlwisiso, ke tle ke ithute melao ya hao.",
			"74": "<sup>74</sup> Ba o tshabang ba tla mpona, ba mpone ba thabe, hobane ke tshepile lentswe la hao.",
			"75": "<sup>75</sup> Morena, ke a tseba hore dikahlolo tsa hao di lokile; mme leha o nkokobeditse, wena o a tshepahala.",
			"76": "<sup>76</sup> Mohau wa hao o ke o ntshedise, ho ya ka tshepiso eo o e entseng, wa e etsetsa mohlanka wa hao.",
			"77": "<sup>77</sup> Lerato la hao le ke le nketele, ke tle ke phele, hobane ke thabela Molao wa hao.",
			"78": "<sup>78</sup> Baikgohomosi ba ntubang, ba ntubang ka mashano, ba ke ba hlajwe ke dihlong, empa nna ke tla nahana ditaelo tsa hao.",
			"79": "<sup>79</sup> Ba o tshabang ba ke ba kgutlele ho nna, le ba tsebang ditemoso tsa hao.",
			"80": "<sup>80</sup> Pelo ya ka e ke e phethe thato ya hao ka ho tlala, ke tle ke se ke ka hlajwa ke dihlong.",
			"81": "<sup>81</sup> Moya wa ka o ngongorehela ho pholoswa ke wena, ke tshepile lentswe la hao.",
			"82": "<sup>82</sup> Mahlo a ka a motela ke ho lebella tshepiso ya hao, ke re: “Ekaba o tla ntshedisa neneng?”",
			"83": "<sup>83</sup> Le hoja ke le jwaloka lekuka, lekuka le ka mosing, ha ke a lebala thato ya hao.",
			"84": "<sup>84</sup> Mohlanka wa hao o sa tla phela ho le hokae? Bahlorisi ba ka o tla ba ahlola neng?",
			"85": "<sup>85</sup> Baikgohomosi ba ntjheketse mamena; bona ba sa yeng ka Molao wa hao.",
			"86": "<sup>86</sup> Melao ya hao yohle ke ya nnete; empa bona ba ntlhorisa ka mashano, ako nthuse.",
			"87": "<sup>87</sup> Ba batile ba ntlosa lefatsheng, empa ha ke a furalla ditaelo tsa hao.",
			"88": "<sup>88</sup> Ako nnee bophelo ka mohau wa hao, ke latele ditemoso tse tswang ho wena.",
			"89": "<sup>89</sup> Morena, lentswe la hao ke la mehla yohle, le tiile jwaloka mahodimo.",
			"90": "<sup>90</sup> Botshepehi ba hao ke ba meloko yohle, o theile lefatshe, mme le tsitsitse.",
			"91": "<sup>91</sup> Ho ya ka dikahlolo tsa hao, tsohle di ntse di tiile: Dintho tsohle di a o sebeletsa.",
			"92": "<sup>92</sup> Hoja Molao wa hao e ne e se thabo ya ka, nka be ke timeditswe ke ho hlopheha ha ka.",
			"93": "<sup>93</sup> Nke ke ka lebala ditaelo tsa hao le ka mohla, hobane ke ka tsona o nneang bophelo.",
			"94": "<sup>94</sup> Ke wa hao, ako mpholose, hobane ke thahasella ditaelo tsa hao.",
			"95": "<sup>95</sup> Ba kgopo ba ntaletse hore ba ntimetse, empa ke hlokometse ditemoso tsa hao.",
			"96": "<sup>96</sup> Ke bone hore tsohle tse phethehileng di na le bofelo, empa Molao wa hao ha o na moedi.",
			"97": "<sup>97</sup> Molao wa hao ke o rata hakaakang! ke o nahana letsatsi lohle.",
			"98": "<sup>98</sup> Molao wa hao o ntlhalefisa ho feta dira tsa ka, hobane ke na le wona kamehla yohle.",
			"99": "<sup>99</sup> Ke hlalefile ho feta bohle ba nthutileng, hobane ke nahana ditemoso tsa hao.",
			"100": "<sup>100</sup> Ke feta maqheku ka kutlwisiso, hobane ke boloka ditaelo tsa hao.",
			"101": "<sup>101</sup> Ke qobisa maoto a ka ditsela tsohle tse kgopo, ke tle ke mamele lentswe la hao ka hloko.",
			"102": "<sup>102</sup> Ha ke furalle dikahlolo tsa hao, hobane ke wena ya nthutileng tsona.",
			"103": "<sup>103</sup> Ditshepiso tsa hao di latsweha hamonate hakaakang! Di feta mahe a dinotshi ka hanong la ka.",
			"104": "<sup>104</sup> Ke na le kutlwisiso ka baka la ditaelo tsa hao, ka baka leo, ke hloile ditsela tsohle tsa leshano.",
			"105": "<sup>105</sup> Lentswe la hao ke lebone maotong a ka, ke lesedi tseleng ya ka.",
			"106": "<sup>106</sup> Ke ikanne, ke eme ke tiile: Ke tla ya ka kahlolo tsa hao, kahlolo tsa hao tse lokileng.",
			"107": "<sup>107</sup> Ke kokobeditswe ka ho fetisisa; oho, Morena, ako nnee bophelo ho ya ka lentswe la hao.",
			"108": "<sup>108</sup> Morena, amohela diteboho tse tswang molomong wa ka, o nthute dikahlolo tsa hao.",
			"109": "<sup>109</sup> Bophelo ba ka bo kotsing kamehla, empa ha ke lebale Molao wa hao.",
			"110": "<sup>110</sup> Ba kgopo ba ntjhehetse leraba, empa ha ke kgelohe ditaelo tsa hao.",
			"111": "<sup>111</sup> Ditemoso tsa hao ke lefa la ka la mehla yohle, ke thabo ya pelo ya ka.",
			"112": "<sup>112</sup> Ke rerile ka pelong ya ka ho phetha thato ya hao kamehla, ho e phetha ho isa qetellong.",
			"113": "<sup>113</sup> Ke hloile bo-temepedi, ke rata Molao wa hao.",
			"114": "<sup>114</sup> O setshabelo sa ka le thebe ya ka, ke tshepile lentswe la hao.",
			"115": "<sup>115</sup> Tlohang ho nna, lona ba etsang bobe, ke boloke melao ya Modimo wa ka.",
			"116": "<sup>116</sup> Mmatlafatse ho ya ka tshepiso ya hao, ke tle ke phele; o se ke wa ntshwabisa, hobane ke o tshepile.",
			"117": "<sup>117</sup> Nthuse, ke tle ke pholohe, ke nne ke thabele ho phetha thato ya hao.",
			"118": "<sup>118</sup> O nyedisa bohle ba kgelohang thato ya hao, hobane masene a bona ke lefeela.",
			"119": "<sup>119</sup> Bohle ba lefatshe ba kgopo o ba tadima e le manya, kahoo ke rata ditemoso tsa hao.",
			"120": "<sup>120</sup> Mmele wa ka o thothomela ke ho o tshaba, mme ke tshohile dikahlolo tsa hao.",
			"121": "<sup>121</sup> Ke phethile toka le ho lokileng; o se ke wa ntlohella matsohong a bahatelli ba ka.",
			"122": "<sup>122</sup> Sireletsa mohlanka wa hao, mohlanka wa hao a tle a atlehe, baikgohomosi ba se ke ba mo hatella.",
			"123": "<sup>123</sup> Mahlo a ka a motela ke ho lebella ho pholosa ha hao, le ho lebella tshepiso ya hao, tshepiso ya hao e lokileng.",
			"124": "<sup>124</sup> Tshwara mohlanka wa hao hantle ho ya ka mohau wa hao, o nthute thato ya hao.",
			"125": "<sup>125</sup> Ke mohlanka wa hao, ako nnee kutlwisiso, ke tle ke tsebe ditemoso tsa hao.",
			"126": "<sup>126</sup> Morena, ke nako ya hore o sebetse, hobane ba tlotse Molao wa hao.",
			"127": "<sup>127</sup> Ruri ke rata melao ya hao, ke e rata ho feta kgauta, le hona kgauta e hlwekisitsweng;",
			"128": "<sup>128</sup> kahoo ke latela ditaelo tsa hao tsohle, ke hloile ditsela tsohle tsa leshano.",
			"129": "<sup>129</sup> Ditemoso tsa hao di a tsoteha, ke ka hoo ke di latelang.",
			"130": "<sup>130</sup> Qaqiso ya mantswe a hao e a edisa, ba hlokang mano e ba nea kutlwisiso.",
			"131": "<sup>131</sup> Ke ahlamisa molomo wa ka, ke sisa pelo ke ho labalabela melao ya hao.",
			"132": "<sup>132</sup> Retelehela ho nna, o nkgauhele, jwalokaha ho lokela ba ratang lebitso la hao.",
			"133": "<sup>133</sup> Matlafatsa mehato ya ka ho ya ka tshepiso ya hao, o se dumelle hore ke buswe ke bobe.",
			"134": "<sup>134</sup> Ntopolle ho batho ba nkgatellang, ke tle ke boloke ditaelo tsa hao.",
			"135": "<sup>135</sup> Ako bontshe mohlanka wa hao fahleho se kganyang kgotso, o nthute thato ya hao.",
			"136": "<sup>136</sup> Marameng a ka ho keleketla dikeledi, hoba ha ho ya bolokang Molao wa hao.",
			"137": "<sup>137</sup> Morena, wena o lokile, le dikahlolo tsa hao di nepahetse.",
			"138": "<sup>138</sup> Temoso tseo o faneng ka tsona di lokile, di tshepahala haholo.",
			"139": "<sup>139</sup> Tjheseho ya ka e a nqeta, hobane ba ntlhoileng ba lebala mantswe a hao.",
			"140": "<sup>140</sup> Tshepiso ya hao ke ya nnetenete, mohlanka wa hao o a e rata.",
			"141": "<sup>141</sup> Ke monyenyane, ke a nyediseha, empa ditaelo tsa hao ha ke di lebale.",
			"142": "<sup>142</sup> Ho loka ha hao ke ho loka ha kamehla, Molao wa hao ke nnete.",
			"143": "<sup>143</sup> Ke fihletswe ke matshwenyeho, ke fihletswe ke matswalo, empa melao ya hao ke thabo ya ka.",
			"144": "<sup>144</sup> Ditemoso tsa hao di lokile kamehla; ako nnee kutlwisiso, ke tle ke phele.",
			"145": "<sup>145</sup> Morena, ke a ipiletsa, ke ipiletsa ka pelo ya ka yohle, ako nkarabe; ke tle ke phethe thato ya hao.",
			"146": "<sup>146</sup> Ke ipiletsa ho wena, ako mpholose; ke tle ke latele ditemoso tsa hao.",
			"147": "<sup>147</sup> Ke tsoha e sa le ka madungwadungwana, ke lle ho wena, hobane ke tshepile mantswe a hao.",
			"148": "<sup>148</sup> Ke lala ke fadimehile ka nako tsa bosiu, ke ntse ke nahana tshepiso ya hao.",
			"149": "<sup>149</sup> Morena, mamela lentswe la ka, o le mamele ka baka la mohau wa hao, o nnee bophelo ho ya ka kahlolo ya hao.",
			"150": "<sup>150</sup> Bahlorisi ba bolotsana ba a atamela, bona ba holehole le Molao wa hao.",
			"151": "<sup>151</sup> Wena Morena, o haufi, mme melao yohle ya hao ke nnete.",
			"152": "<sup>152</sup> Kgale ke tsebile hore ditemoso tsa hao o di tiisitse, e be tsa mehla yohle.",
			"153": "<sup>153</sup> Ako tadime ho hlopheha ha ka, o nnamolele, hobane ha ke a lebala Molao wa hao.",
			"154": "<sup>154</sup> Ako emele nyewe ya ka, o ntopolle; o nnee bophelo ho ya ka tshepiso ya hao.",
			"155": "<sup>155</sup> Pholoho e holehole le ba kgopo, hobane ha ba batle thato ya hao.",
			"156": "<sup>156</sup> Lerato la hao le leholo, Morena; ako nnee bophelo ho ya ka dikahlolo tsa hao.",
			"157": "<sup>157</sup> Ba bangata ba ntlhorisang, le ba ntwantshang ba bangata, empa ha ke furalle ditemoso tsa hao.",
			"158": "<sup>158</sup> Ha ke bona bakwenehi ke a teneha, hoba tshepiso ya hao, ha ba e hlokomele.",
			"159": "<sup>159</sup> Morena, bona kamoo ke ratang ditaelo, ke ratang taelo tsa hao kateng! Ako nnee bophelo ho ya ka mohau wa hao.",
			"160": "<sup>160</sup> Nnete ke moko wa lentswe la hao, dikahlolo tsohle tsa hao ke tse lokileng, ke tsa mehla yohle.",
			"161": "<sup>161</sup> Mahosana a ntlhorisa ntle ho lebaka, empa pelo ya ka e tshoswa ke lentswe la hao feela.",
			"162": "<sup>162</sup> Ke thabela tshepiso ya hao, jwaloka ya fumaneng kgapo, kgapo e ngata.",
			"163": "<sup>163</sup> Leshano ke le hloile, ke a le nyonya; Molao wa hao wona ke a o rata.",
			"164": "<sup>164</sup> Ke o rorisa hasupa ka letsatsi, ka baka la kahlolo tsa hao, kahlolo tse lokileng.",
			"165": "<sup>165</sup> Ba ratang Molao wa hao ba na le kgotso e phethehileng, ha ho na se ka ba kgopang.",
			"166": "<sup>166</sup> Morena, ke lebeletse hore o mpholose, ke tle ke phethe melao ya hao.",
			"167": "<sup>167</sup> Ke latela ditemoso tsa hao, ke di rata haholo.",
			"168": "<sup>168</sup> Ke boloka ditaelo tsa hao, le ditemoso tsa hao ke a di boloka, hobane o bona metsamao ya ka yohle.",
			"169": "<sup>169</sup> Morena, sello sa ka se ke se finyelle ho wena; ako nnee kutlwisiso ho ya ka lentswe la hao.",
			"170": "<sup>170</sup> Thapelo ya ka e ke e fihle ho wena; ako nnamolele ho ya ka tshepiso ya hao.",
			"171": "<sup>171</sup> Molomo wa ka o bolela dithoko tsa hao, hobane o nthuta thato ya hao.",
			"172": "<sup>172</sup> Leleme la ka le ke le bine tsa tshepiso ya hao, hoba melao yohle ya hao e lokile.",
			"173": "<sup>173</sup> Letsoho la hao le ke le nthuse, hoba ke ikgethetse ditaelo tsa hao.",
			"174": "<sup>174</sup> Morena, ke lakatsa ho pholoswa, ho pholoswa ke wena; Molao wa hao ke thabo ya ka.",
			"175": "<sup>175</sup> A nke ke phelele ho o rorisa, dikahlolo tsa hao di ke di nthuse.",
			"176": "<sup>176</sup> Ke lelera jwaloka nku e lahlehileng; ako batle mohlanka wa hao, hobane ha ke lebale melao ya hao."
		},
		"120": {
			"1": "<sup>1</sup> Sefela sa ho nyolohela Jerusalema. Ke ipiletsa ho Morena, ha ke le matshwenyehong, mme o a nkaraba.",
			"2": "<sup>2</sup> Morena, ako nnamolele molomong wa ya leshano, le lelemeng la ya thetsang.",
			"3": "<sup>3</sup> Wena ya leleme le thetsang, o tla newa eng, o ekeletswe eng?",
			"4": "<sup>4</sup> O tla newa metsu ya mohale, metsu e ntjhotjho, e tswang mashaleng a hlenneng, mashala a sehalahala.",
			"5": "<sup>5</sup> Ho madimabe nna ka ho jaka Mesheke, ka ho aha hara ditente tsa Kedare.",
			"6": "<sup>6</sup> Ke nako e telele haholo ke ahile hara ba hloileng kgotso.",
			"7": "<sup>7</sup> Nna ke motho wa kgotso, empa ha ke bua ka kgotso, bona ba batla ntwa."
		},
		"121": {
			"1": "<sup>1</sup> Sefela sa ho nyolohela Jerusalema. Mahlo a ka a tadima dithabeng; ekaba thuso ya ka e tla tswa kae?",
			"2": "<sup>2</sup> Thuso ya ka e tswa ho Morena, ya entseng mahodimo le lefatshe.",
			"3": "<sup>3</sup> A ke ke a tlohela leoto la hao, a le tlohella ho thella, molebedi wa hao a ke ke a otsela.",
			"4": "<sup>4</sup> Ruri molebedi wa Iseraele ha a otsele, ha a kgalehe.",
			"5": "<sup>5</sup> Morena ke molebedi wa hao, Morena ke moriti wa hao ka letsohong la hao le letona.",
			"6": "<sup>6</sup> Tsatsi le ke ke la o ntsha kotsi motsheare, leha e le kgwedi bosiu.",
			"7": "<sup>7</sup> Morena o tla o sireletsa, a o sireletse bobeng bohle, a baballe bophelo ba hao.",
			"8": "<sup>8</sup> Morena o tla o lebela ha o eya le ha o kgutla, ho tloha jwale le kamehla yohle."
		},
		"122": {
			"1": "<sup>1</sup> Pesalema ya Davida. Sefela sa ho nyolohela Jerusalema. Ke ile ka thaba ha ho thwe ho nna: “A re yeng ka Tlung ya Morena.”",
			"2": "<sup>2</sup> Jwale maoto a rona a eme dikgorong, dikgorong tsa hao, Jerusalema.",
			"3": "<sup>3</sup> Jerusalema e hahilwe e le motse, tsohle tsa wona di teteane hamonate.",
			"4": "<sup>4</sup> Ke moo ho nyolohelang meloko, meloko yohle ya Morena, ka taelo e neilweng Iseraele, hore e yo boka lebitso la Morena.",
			"5": "<sup>5</sup> Ke moo ditulo tsa kahlolo di leng teng, ditulo tsa ntlo ya Davida.",
			"6": "<sup>6</sup> Rapellang Jerusalema e be le kgotso: “Ba o ratang ba ke ba atlehe.",
			"7": "<sup>7</sup> Kgotso e ke e be kahara marako a hao, le katleho ka matlung a hao a bokgosi.”",
			"8": "<sup>8</sup> Ka baka la baheso le metswalle ya ka, ke tla re: “Kgotso e ke e be le wena.”",
			"9": "<sup>9</sup> Ka baka la Ntlo ya Morena, Morena Modimo wa rona, ke tla o kopela tse molemo."
		},
		"123": {
			"1": "<sup>1</sup> Sefela sa ho nyolohela Jerusalema. Mahlo a ka a tadima ho wena, wena ya dutseng teroneng, lehodimong;",
			"2": "<sup>2</sup> a jwaloka mahlo a bahlanka, a tadimileng letsoho la monga bona. Jwalokaha mahlo a lekgabunyane a tadimile letsoho la mofumahadi wa lona, le mahlo a rona a tadima Morena Modimo wa rona jwalo, ho fihlela a ka re hauhela.",
			"3": "<sup>3</sup> Re hauhele Morena, re hauhele, hobane re nyedisitswe, ra nyediswa ho feta tekanyo.",
			"4": "<sup>4</sup> Re sonngwe ho feta tekanyo, ra songwa ke ba iketlang, re nyedisitswe ke ba ikgantshang."
		},
		"124": {
			"1": "<sup>1</sup> Pesalema ya Davida. Sefela sa ho nyolohela Jerusalema. Hoja Morena a se ke a ba le rona, Iseraele a ke a rialo,",
			"2": "<sup>2</sup> hoja Morena a se ke a ba le rona, ha batho ba ne ba re tsohela matla,",
			"3": "<sup>3</sup> ba ka be ba re kwentse re ntse re phela, ha kgalefo ya bona e ne e re tloketse;",
			"4": "<sup>4</sup> dikgohola di ka be di re hohotse, diphororo di ka be di re pupeditse;",
			"5": "<sup>5</sup> metsi a befileng a ka be a re pupeditse.",
			"6": "<sup>6</sup> Ho bokwe Morena ya sa kang a lesa hore ba re je.",
			"7": "<sup>7</sup> Re phonyohile jwaloka nonyana lerabeng la batshwasi; leraba la kgaoha, mme ra phonyoha.",
			"8": "<sup>8</sup> Thuso ya rona e tswa ho Morena, ya entseng mahodimo le lefatshe."
		},
		"125": {
			"1": "<sup>1</sup> Sefela sa ho nyolohela Jerusalema. Ba tshepileng Morena ba jwaloka thaba ya Sione, e ke keng ya sisinngwa, e tiileng kamehla.",
			"2": "<sup>2</sup> Jwalokaha dithaba di teetse Jerusalema hare, le setjhaba sa hae, Morena o se teetse hare jwalo, ho tloha jwale le kamehla yohle.",
			"3": "<sup>3</sup> Efela lere la ba kgopo le ke ke la busa lefatshe le abetsweng ba lokileng, esere ba lokileng ba kenya matsoho a bona bokgopong.",
			"4": "<sup>4</sup> Morena, ako etse tse molemo, o di etsetse ba lokileng, le ba pelo di ntle.",
			"5": "<sup>5</sup> Empa ba kgelohetseng ditseleng, ditseleng tse matswedintsweke, Morena a ke a ba leleke, a ba leleke le ba kgopo. Kgotso e ke e be teng Iseraele."
		},
		"126": {
			"1": "<sup>1</sup> Sefela sa ho nyolohela Jerusalema. Ha Morena a kgutlisa batho ba Sione, a ba kgutlisa bothopuweng, e ne e ka re a lora.",
			"2": "<sup>2</sup> Yaba re keketeha ke ditsheho, maleme a rona a etsa ditlatse. Jwale hara ditjhaba ha thwe: “Morena o ba etseditse tse kgolo.”",
			"3": "<sup>3</sup> E, Morena o re etseditse tse kgolo, ruri re thabile.",
			"4": "<sup>4</sup> Morena, ako kgutlise ba habo rona, ba habo rona ba bothopuweng, ba kgutle sa melatswana e phallang, e phallelang Lehwatateng la Borwa.",
			"5": "<sup>5</sup> Ba ileng ba jala ka dikgapha, ba tla kotula ka ditlatse.",
			"6": "<sup>6</sup> Ya tsamayang a lla, a nkile peo e tla jalwa, o tla kgutla ka ditlatse, a nkile mangata a hae."
		},
		"127": {
			"1": "<sup>1</sup> Pesalema ya Solomone. Sefela sa ho nyolohela Jerusalema. Haeba e se Morena ya hahang ntlo, ba e hahang ba sebeletsa lelea. Haeba e se Morena ya lebelang motse, ya o lebelang o fadimehela lefeela.",
			"2": "<sup>2</sup> Ke lefeela ha le tsoha kameso, kapa le dieha ho robala, le itjella bohobe boo le bo fumanang ka thata, athe yena o fa baratuwa ba hae ba ntse ba ithobaletse.",
			"3": "<sup>3</sup> Ruri bana ke lefa le tswang ho Morena, tholwana ya popelo ke moputso.",
			"4": "<sup>4</sup> Jwaloka metsu e letsohong la mohale, bana ba botjha ba motho, le bona ba jwalo.",
			"5": "<sup>5</sup> Ho lehlohonolo monna ya tlatsitseng kgohlopo ya hae, a e tlatsa ka yona. A ke ke a hlajwa ke dihlong, ha a ngangisana le dira tsa hae, a ngangisana le tsona kgorong ya motse."
		},
		"128": {
			"1": "<sup>1</sup> Sefela sa ho nyolohela Jerusalema. Ho lehlohonolo bohle, bohle ba tshabang Morena, ba tsamayang ditseleng tsa hae.",
			"2": "<sup>2</sup> O tla ja tholwana tsa mosebetsi, tsa mosebetsi wa matsoho a hao, o tla ba lehlononolo, o be le katleho.",
			"3": "<sup>3</sup> Mosadi wa hao o tla ba jwaloka morara, morara o behang ka tlung ya hao; bana ba hao ba be jwaloka mahlomela, mahlomela a mohlwaare ho potapota tafole ya hao.",
			"4": "<sup>4</sup> E, motho ya tshabang Morena o hlohonolofala jwalo.",
			"5": "<sup>5</sup> Morena a ke a o hlohonolofatse, a o hlohonolofatse a le Sione, o tle o bohe katleho ya Jerusalema ka ditshiu tsohle tsa bophelo ba hao.",
			"6": "<sup>6</sup> O ke o bone bana ba bana ba hao. Kgotso e ke e be teng Iseraele."
		},
		"129": {
			"1": "<sup>1</sup> Sefela sa ho nyolohela Jerusalema. Haesale ba ntshwenya haholo ho tloha botjheng ba ka, Iseraele a ke a rialo,",
			"2": "<sup>2</sup> haesale ba ntshwenya haholo ho tloha botjheng ba ka, empa ha ba a ka ba ntlhola.",
			"3": "<sup>3</sup> Balemi ba lemile mokokotlong wa ka, ba entse diforo tse telele.",
			"4": "<sup>4</sup> Empa Morena o lokile, o kgaotse dikgwele tsa ba kgopo.",
			"5": "<sup>5</sup> Bohle ba hloileng Sione ba ke ba hlajwe ke dihlong, ba tjhetjhiswe kasanthao.",
			"6": "<sup>6</sup> Ba be jwaloka jwang bo marulelong a matlo, bo ponang pele bo ka fotholwa,",
			"7": "<sup>7</sup> boo ho seng ya bo helang, ya ka tlatsang seatla sa hae ka bona, kapa ya tlamang mangata a a nka ka matsoho a hae.",
			"8": "<sup>8</sup> Ba fetang ka tsela ba ke ke ba re ho bona: “Tlhohonolofatso ya Morena e ke e be le lona, re le hlohonolofatsa ka lebitso la Morena.”"
		},
		"130": {
			"1": "<sup>1</sup> Sefela sa ho nyolohela Jerusalema. Ke ipiletsa ho wena Morena, ke le tlasetlase.",
			"2": "<sup>2</sup> Morena, ako utlwe lentswe la ka! Tsebe tsa hao di ke di mamele ha ke etsa thapedi ya ka.",
			"3": "<sup>3</sup> Morena, ha o tshwaya diphoso, o tshwaya phoso tsa rona, ke mang, Morena, ya ka phelang?",
			"4": "<sup>4</sup> Empa wena o a re tshwarela, e le hore re tle re o hlomphe.",
			"5": "<sup>5</sup> Ke tshepile Morena, moya wa ka o tshepile lentswe la hae.",
			"6": "<sup>6</sup> Moya wa ka o lebeletse Morena, ho feta balebedi ba lebeletseng meso, e, ho feta balebedi ba lebeletseng meso.",
			"7": "<sup>7</sup> Iseraele a ke a lebelle Morena, hobane Morena o mohau, o na le topollo e kgolo.",
			"8": "<sup>8</sup> Ke yena ya tla lopolla Iseraele bokgopong bohle ba hae."
		},
		"131": {
			"1": "<sup>1</sup> Pesalema ya Davida. Sefela sa ho nyolohela Jerusalema. Morena, pelo ya ka ha e ikakase, mahlo a ka ha a ikgohomose; ha ke tsotelle dintho tse mphetang, leha e le tse makatsang, tse mphahametseng.",
			"2": "<sup>2</sup> Empa ke bobisitse moya wa ka, ka o kgutsisa, sa ngwana ya kgwesitsweng, ya sikilweng ke mmae; e, moya wa ka o jwaloka ngwana, jwaloka ngwana ya kgwesitsweng.",
			"3": "<sup>3</sup> Iseraele a ke a tshepe Morena, ho tloha jwale le kamehla yohle."
		},
		"132": {
			"1": "<sup>1</sup> Sefela sa ho nyolohela Jerusalema. Morena, ako hopole Davida, le ho hlopheha hohle ha hae,",
			"2": "<sup>2</sup> kamoo a neng a hlapanye, a hlapanyetsa Morena kateng, a ikana ho Ya Matla, Modimo wa Jakobo,",
			"3": "<sup>3</sup> a re: “Nke ke ka kena ka tlung ya ka, kapa ka paqama diphateng tsa ka;",
			"4": "<sup>4</sup> mahlo a ka a ke ke a fumana boroko, le dintshi tsa ka di ke ke tsa tutubala,",
			"5": "<sup>5</sup> ho fihlela ke fumanela Morena sebaka, ke fumanela Ya Matla Leaho, Ya Matla, Modimo wa Jakobo.”",
			"6": "<sup>6</sup> Areka re e utlwetse Eferata, ra e fumana masimong a Jaare.",
			"7": "<sup>7</sup> A re keneng ka Leahong la hae, re itihele kapele ho yena.",
			"8": "<sup>8</sup> Tloo, Morena, o ye sebakeng sa hao sa phomolo, wena le areka e bontshang matla a hao.",
			"9": "<sup>9</sup> Baprista ba hao ba apeswe ho loka, batshepuwa ba hao ba etse ditlatse.",
			"10": "<sup>10</sup> Ka baka la mohlanka wa hao Davida, o se ke wa furalla Motlotsuwa wa hao.",
			"11": "<sup>11</sup> Morena o ile a hlapanyetsa Davida, a ke ke a kwenehela tshepiso, tshepiso ena ya nnete, a re: “E mong wa bana ba theka la hao, ke tla mmea teroneng ya hao.",
			"12": "<sup>12</sup> Ha bara ba hao ba ka boloka selekane sa ka, ba latela ditemoso tseo ke ba neileng tsona, le bara ba bona ba tla dula teroneng, teroneng ya hao kamehla.”",
			"13": "<sup>13</sup> Morena o ikgethetse Sione, o ratile hore e be leaho la hae;",
			"14": "<sup>14</sup> a re: “Sena ke sebaka sa ka sa phomolo sa kamehla, ke tla aha mona hobane ke ratile jwalo.",
			"15": "<sup>15</sup> Ke tla hlohonolofatsa Sione ka nala, mafutsana a yona ke a fepe, ke a fepe, a kgore.",
			"16": "<sup>16</sup> Baprista ba yona ke tla ba apesa pholoho, batshepuwa ba yona ba etse ditlatse.",
			"17": "<sup>17</sup> “Teng ke tla bea setloholo sa Davida, ke se bee hore e be kgosi e matla, ke lokisetse Motlotsuwa wa ka lebone.",
			"18": "<sup>18</sup> Dira tsa hae ke tla di apesa dihlong; athe yena hloohong ya hae ho tla kganya mofapahlooho wa hae.”"
		},
		"133": {
			"1": "<sup>1</sup> Pesalema ya Davida. Sefela sa ho nyolohela Jerusalema. Bonang, ho hotle, ho monate hakaakang, ha bana ba motho ba phedisana ka kgotso!",
			"2": "<sup>2</sup> Ho jwaloka ole ya bohlokwa, ole e tlotsang hlooho, e keleketlelang ditedung, ditedung tsa Arone, e lepellelang molaleng wa seaparo sa hae.",
			"3": "<sup>3</sup> Ho jwaloka phoka ya Heremone, e lalang hodima dithaba tsa Sione; ke moo Morena a faneng ka tlhohonolofatso ya hae teng, e leng bophelo, bophelo ba kamehla le mehla."
		},
		"134": {
			"1": "<sup>1</sup> Sefela sa ho nyolohela Jerusalema. Tloong, le boke Morena, lona bahlanka bohle ba Morena, ba emang ka Tlung ya Morena, ba emang ka teng ka masiu wohle.",
			"2": "<sup>2</sup> Phahamisang matsoho a lona, le a phahamisetse Sehalalelong, le boke Morena.",
			"3": "<sup>3</sup> Morena a ke a o hlohonolofatse, a o hlohonolofatse a le Sione, yena ya entseng mahodimo le lefatshe."
		},
		"135": {
			"1": "<sup>1</sup> Haleluja! Rorisang lebitso la Morena, mo roriseng, lona bahlanka ba Morena,",
			"2": "<sup>2</sup> ba emang ka Tlung ya Morena, mabaleng a Ntlo ya Modimo, Ntlo ya Modimo wa rona.",
			"3": "<sup>3</sup> Rorisang Morena, hobane Morena o molemo; rokang lebitso la hae, hobane o a rateha.",
			"4": "<sup>4</sup> Morena o ikgethetse, a ikgethela leloko la Jakobo, e leng Iseraele, hore e be leruo la hae.",
			"5": "<sup>5</sup> Ruri ke a tseba hore Morena o moholo, Morena wa rona o moholo, o moholo ho medimo yohle.",
			"6": "<sup>6</sup> Morena o etsa tsohle tseo a di ratang, mahodimong le lefatsheng, mawatleng le madibeng wohle.",
			"7": "<sup>7</sup> Ke yena ya nyollang maru, a a nyolle dipheletsong tsa lefatshe, ya nesang pula ka mahadima, ya bulelang difefo moo a di kwaletseng teng.",
			"8": "<sup>8</sup> Ke yena ya ileng a bolaya, a bolaya matsibolo a Egepeta, ho qala ka a batho ho isa ho a diphoofolo.",
			"9": "<sup>9</sup> Ho wena Egepeta, o ile a romela dipontsho le dimakatso, ho Faro le ho bahlanka bohle ba hae.",
			"10": "<sup>10</sup> Ke yena ya ileng a timetsa, a timetsa ditjhaba tse ngata, a bolaya dikgosi tse matla:",
			"11": "<sup>11</sup> Sihone, kgosi ya Baamore, le Oge, kgosi ya Bashane, le mebuso yohle ya Kanana.",
			"12": "<sup>12</sup> A fana ka naha ya bona hore e be lefa, lefa la Iseraele setjhaba sa hae.",
			"13": "<sup>13</sup> Morena, lebitso la hao ke la kamehla yohle; Morena, o tla hopolwa, o hopolwe ke meloko yohle.",
			"14": "<sup>14</sup> Morena o tla ahlola, a ahlolele setjhaba sa hae, mme a qenehele bahlanka ba hae.",
			"15": "<sup>15</sup> Medimo ya bohata ya baditjhaba ke ya silefera le ya kgauta, ke mosebetsi wa matsoho a batho.",
			"16": "<sup>16</sup> E na le melomo, empa ha e bue; e na le mahlo, empa ha e bone.",
			"17": "<sup>17</sup> E na le ditsebe, empa ha e utlwe; le ho phefumoloha, ha e phefumolohe.",
			"18": "<sup>18</sup> Ba e etsang ba ke ba tshwane le yona, ba be jwalo bohle ba e tshepang.",
			"19": "<sup>19</sup> Lona, ba ntlo ya Iseraele, bokang Morena; lona ba ntlo ya Arone, bokang Morena;",
			"20": "<sup>20</sup> lona ba ntlo ya Levi, bokang Morena; le lona ba tshabang Morena, bokang Morena.",
			"21": "<sup>21</sup> Morena a ke a bokwe ke ba Sione, yena ya ahileng Jerusalema. Haleluja!"
		},
		"136": {
			"1": "<sup>1</sup> Haleluja! Bokang Morena, hobane o molemo; mohau wa hae ke wa kamehla yohle.",
			"2": "<sup>2</sup> Bokang Modimo wa medimo; mohau wa hae ke wa kamehla yohle.",
			"3": "<sup>3</sup> Bokang Morena wa marena; mohau wa hae ke wa kamehla yohle.",
			"4": "<sup>4</sup> Ke yena a inotshi ya entseng dimakatso tse kgolo; mohau wa hae ke wa kamehla yohle.",
			"5": "<sup>5</sup> Ke yena ya entseng mahodimo, a a etsa ka bohlale; mohau wa hae ke wa kamehla yohle.",
			"6": "<sup>6</sup> O adile lefatshe hodima metsi; mohau wa hae ke wa kamehla yohle.",
			"7": "<sup>7</sup> O entse masedi a maholo; mohau wa hae ke wa kamehla yohle;",
			"8": "<sup>8</sup> letsatsi ho busa motsheare; mohau wa hae ke wa kamehla yohle;",
			"9": "<sup>9</sup> kgwedi le dinaledi ho busa bosiu; mohau wa hae ke wa kamehla yohle.",
			"10": "<sup>10</sup> Ke yena ya ileng a bolaya, a bolaya matsibolo a Egepeta; mohau wa hae ke wa kamehla yohle.",
			"11": "<sup>11</sup> A ntsha Iseraele naheng ya Egepeta; mohau wa hae ke wa kamehla yohle;",
			"12": "<sup>12</sup> ka letsoho le matla le sephaka se otlolohileng; mohau wa hae ke wa kamehla yohle.",
			"13": "<sup>13</sup> O ile a phatlola Lewatle la Sufe koto tse pedi; mohau wa hae ke wa kamehla yohle.",
			"14": "<sup>14</sup> A tshedisa Iseraele hara lona; mohau wa hae ke wa kamehla yohle.",
			"15": "<sup>15</sup> A dihela Faro le mabotho a hae, a a dihela Lewatleng la Sufe; mohau wa hae ke wa kamehla yohle.",
			"16": "<sup>16</sup> Ke yena ya ileng a tsamaisa setjhaba, a tsamaisa tjhaba sa hae lehwatateng; mohau wa hae ke wa kamehla yohle.",
			"17": "<sup>17</sup> O ile a timetsa dikgosi tse kgolo; mohau wa hae ke wa kamehla yohle.",
			"18": "<sup>18</sup> A bolaya dikgosi tse matla; mohau wa hae ke wa kamehla yohle:",
			"19": "<sup>19</sup> Sihone, kgosi ya Baamore; mohau wa hae ke wa kamehla yohle;",
			"20": "<sup>20</sup> le Oge, kgosi ya Bashane; mohau wa hae ke wa kamehla yohle.",
			"21": "<sup>21</sup> A fana ka naha ya bona hore e be lefa; mohau wa hae ke wa kamehla yohle;",
			"22": "<sup>22</sup> e be lefa la Iseraele, mohlanka wa hae; mohau wa hae ke wa kamehla yohle.",
			"23": "<sup>23</sup> Ke yena ya ileng a re hopola ha re ne re kokobeditswe; mohau wa hae ke wa kamehla yohle.",
			"24": "<sup>24</sup> A re phamola ho dira tsa rona; mohau wa hae ke wa kamehla yohle.",
			"25": "<sup>25</sup> Ke yena ya fepang dibopuwa tsohle; mohau wa hae ke wa kamehla yohle.",
			"26": "<sup>26</sup> Bokang Modimo wa mahodimo; mohau wa hae ke wa kamehla yohle."
		},
		"137": {
			"1": "<sup>1</sup> Mabopong a dinoka tsa Babilona, re ne re dutse re lla, ha re hopola Sione.",
			"2": "<sup>2</sup> Meduwaneng ya tsona re ne re fanyehile diharepa tsa rona.",
			"3": "<sup>3</sup> Ke moo ba neng ba re hapile ba ileng ba re kopa hore re ba binele; batubi ba rona ba re kopa dipina tsa thabo, ba re: “Re bineleng difela tsa Sione!”",
			"4": "<sup>4</sup> Re ka bina sefela sa Morena jwang, lefatsheng la baditjhaba?",
			"5": "<sup>5</sup> Haeba nka o lebala, wena Jerusalema, letsoho la ka le letona le ke le shwe.",
			"6": "<sup>6</sup> Leleme la ka le kgomarele mahalapeng a ka, haeba ke sa o hopole, ke sa thabele Jerusalema, ke sa e thabele ho feta tsohle.",
			"7": "<sup>7</sup> Morena, ako hopole, ako hopole bana ba Edomo, mohla letsatsi la Jerusalema, ha ba ne ba re: “E heletseng, e heletseng, ho isa metheong ya yona!”",
			"8": "<sup>8</sup> Wena motse wa Babilona, o seng o tla ripitlwa, ho lehlohonolo ya tla o buseletsa seo o re entseng sona.",
			"9": "<sup>9</sup> Ho lehlohonolo ya tla nka masea a hao, a a pshatlanye hodima lefika."
		},
		"138": {
			"1": "<sup>1</sup> Pesalema ya Davida. Morena, ke o boka ka pelo ya ka yohle, ke o roka pontsheng ya mangeloi.",
			"2": "<sup>2</sup> Ke kgumama ke shebile Tempeleng, Tempeleng ya hao e halalelang, ke boka lebitso la hao ka baka la mohau wa hao le botshepehi ba hao; o tumisitse lebitso la hao le tshepiso ya hao ho feta tsohle.",
			"3": "<sup>3</sup> Ha ke ne ke ipiletsa ho wena o ile wa nkaraba, wa matlafatsa moya wa ka.",
			"4": "<sup>4</sup> Morena, dikgosi tsohle tsa lefatshe di tla o boka, ha di utlwa mantswe a tswang molomong wa hao.",
			"5": "<sup>5</sup> Di tla rorisa ditsela tsa Morena, di re: “Tlotla ya Morena e kgolo.”",
			"6": "<sup>6</sup> Leha Morena a phahame hakaalo, o bona ba eisehang; ba ikgantshang o ba tseba ba sa le hole.",
			"7": "<sup>7</sup> Leha nka phela hara ditsietsi, wena o baballa bophelo ba ka; letsoho la hao le ntshireletsa bohaleng, bohaleng ba dira tsa ka, letsoho la hao le letona le a mpholosa.",
			"8": "<sup>8</sup> Morena o tla phetha seo a ntheretseng sona. Morena, mohau wa hao ke wa kamehla yohle; o se lahle mosebetsi wa diatla tsa hao."
		},
		"139": {
			"1": "<sup>1</sup> Pesalema ya Davida, e qapetsweng motsamaisi wa dibini. Morena, o ntlhahlobile, o a ntseba.",
			"2": "<sup>2</sup> O tseba ha ke dula le ha ke ema, o hlalohanya mehopolo ya ka, o e hlalohanya ke sa le hole.",
			"3": "<sup>3</sup> O ntisa ha ke tsamaya le ha ke robetse, o tsebisisa metsamao ya ka yohle.",
			"4": "<sup>4</sup> Lentswe le eso be teng lemeng la ka, o se o le tseba hantle, Morena.",
			"5": "<sup>5</sup> O ntlhahile kamahohle, o beile letsoho la hao hodima ka.",
			"6": "<sup>6</sup> Tsebo ena e makatsang e a mpheta; e tebile hoo nke keng ka e fihlela.",
			"7": "<sup>7</sup> Nka ya kae ho ipatela moya wa hao? Nka balehela kae ho ipatela sefahleho sa hao?",
			"8": "<sup>8</sup> Ha nka nyolohela mahodimong, o teng moo; leha nka theohela Nqalong ya Bafu, le teng o teng.",
			"9": "<sup>9</sup> Leha nka adima mapheo a mafube, ka ya aha dipheletsong tsa lewatle,",
			"10": "<sup>10</sup> le hona moo letsoho la hao le tla ntsamaisa, letsoho la hao le letona le tla ntshwara.",
			"11": "<sup>11</sup> Leha nka re: “Ruri lefifi le tla mpata, lesedi le nteetseng hare le tla fetoha bosiu,”",
			"12": "<sup>12</sup> empa ho wena lefifi hase lefifi, bosiu bo kganya jwaloka letsatsi, lefifi le jwaloka lesedi.",
			"13": "<sup>13</sup> Ke wena ya bopileng bokahare ba ka, ya kopantseng ditho tsa ka ke sa le popelong ya mme.",
			"14": "<sup>14</sup> Ke a o boka, hobane o mpopile ka mokgwa o makatsang; mesebetsi ya hao e a hlolla, hona ke ho tseba hantle.",
			"15": "<sup>15</sup> Masapo a ka a ne a sa pateha ho wena, ha ke ne ke bopjwa sephiring, ke kopanngwa ditho ke le botebong ba lefatshe.",
			"16": "<sup>16</sup> Mahlo a hao a mpone ke eso tswalwe; tsohle tsa ka di ne di se di ngotswe bukeng ya hao, le pele ke eba teng.",
			"17": "<sup>17</sup> Modimo, mehopolo ya hao e thata hakaakang! Palo ya yona e kgolo hakaakang!",
			"18": "<sup>18</sup> Ha nka e bala, e mengata ho feta lehlabathe; ha nka e qeta, o ntse o ena le nna.",
			"19": "<sup>19</sup> Oho, Modimo, hoja wa timetsa ba kgopo, hoja ba tshollang madi ba suthela hole le nna!",
			"20": "<sup>20</sup> Ke ba buang hampe ka wena, ba o lwantshetsang lefeela.",
			"21": "<sup>21</sup> Na nke ke ka hloya ba o hloileng, Morena, ka halefela ba o tsohelang matla?",
			"22": "<sup>22</sup> Ke ba hloile ka lehloyo le phethehileng, le nna ke dira tsa ka.",
			"23": "<sup>23</sup> Ntlhahlobe, Modimo, o tsebe pelo ya ka; o nnonye maikutlo, o tsebe mehopolo ya ka;",
			"24": "<sup>24</sup> o bone hore na ke tseleng e mpe, o ntsamaise tseleng ya kamehla yohle."
		},
		"140": {
			"1": "<sup>1</sup> Pesalema ya Davida, e qapetsweng motsamaisi wa dibini.",
			"2": "<sup>2</sup> Morena ako nnamolele ho batho ba kgopo, o ntshireletse ho batho ba sehloho.",
			"3": "<sup>3</sup> Ba loha mano ka dipelong tsa bona, ba qholotsa ntwa kamehla.",
			"4": "<sup>4</sup> Ba leotsa maleme a bona a be jwaloka a dinoha, mahloko a marabe a tswa melomong ya bona.",
			"5": "<sup>5</sup> Morena, ako nnamolele, o nnamolele diatleng tsa ba babe, o ntshireletse ho batho ba sehloho, ba rerang hore ke kgothometsehe.",
			"6": "<sup>6</sup> Baikgohomosi ba ntjhehetse sefi, ba nketseditse leraba ka dikgwele, ba ntjheketse mamena pela tsela.",
			"7": "<sup>7</sup> Ke itse ho Morena: “Ke wena Modimo wa ka.” Oho, Morena, sekeha tsebe, o sekehele sello sa thapedi ya ka tsebe.",
			"8": "<sup>8</sup> Morena, monga ka, mopholosi wa ka ya matla, o sireletsa hlooho ya ka, o e sireletsa ka nako ya ntwa.",
			"9": "<sup>9</sup> Morena, se dumelle ditakatso tsa ya kgopo, se dumelle hore di phethahale, le hore merero ya hae e atlehe.",
			"10": "<sup>10</sup> Ba ntikanetseng ba se tsohe molota, ditshokelo tsa bona di ke di ba wele hodimo.",
			"11": "<sup>11</sup> Morena a ba nesetse mashala a tukang, a ba dihele mohohlong oo ba ke keng ba tswa ho wona.",
			"12": "<sup>12</sup> Moetseletsi a se hlole a eba teng, e eba teng lefatsheng lena, motho ya sehloho a futuhelwe ke bokgopo, bo mo timetsang.",
			"13": "<sup>13</sup> Ke a tseba hore Morena o tla emela a emele nyewe ya mohlophehi, a ahlolele le mofutsana.",
			"14": "<sup>14</sup> Ruri ba lokileng ba tla boka lebitso la hao, ba pelo di ntle ba tla phela pontsheng ya hao."
		},
		"141": {
			"1": "<sup>1</sup> Pesalema ya Davida. Morena, ke ipiletsa ho wena, ako mpotlakele; sekehela lentswe la ka tsebe, ha ke ipiletsa ho wena.",
			"2": "<sup>2</sup> Thapelo ya ka e nyolohele ho wena, e nyolohe jwaloka mokubetso, ke phahamise matsoho a ka e le nyehelo ya mantsiboya.",
			"3": "<sup>3</sup> Morena, ako bee molebedi, o mmee molomong wa ka, o dise monyako wa molomo wa ka;",
			"4": "<sup>4</sup> pelo ya ka e se ke ya sekama, ya sekamela dinthong tse mpe. Ke se ke ka etsa mesebetsi ya bokgopo mokgatlong wa batho ba sa lokang; ke se ke ka latswa menate ya bona.",
			"5": "<sup>5</sup> Ho molemo ha ke otlwa ke ya lokileng, ke kgalemelwa ke yena; hoo ke ole eo hlooho ya ka e ke keng ya e hana, ke tla nne ke rapele leha ba kgopo ba ntshwenya.",
			"6": "<sup>6</sup> Mohla baahlodi ba bona ba dihelwang dilomong, ke hona batho ba tla tseba hore mantswe a ka e ne e le a nnete.",
			"7": "<sup>7</sup> Jwalokaha ho kgathwa, ho tabolwa thite, masapo a bona a tla qhalanngwa jwalo, a qhalanngwe kgorong ya Nqalo ya Bafu.",
			"8": "<sup>8</sup> Morena, monga ka, mahlo a ka a tadimile ho wena, ke tshabela ho wena, se ntlohelle hore ke timele.",
			"9": "<sup>9</sup> Nqobise sefi seo ba ntjhehileng ka sona, le mamena a ba etsang tse sa lokang.",
			"10": "<sup>10</sup> Bohle ba kgopo ba ke ba wele marabeng a bona, ha nna ke phonyoha."
		},
		"142": {
			"1": "<sup>1</sup> Pesalema ya Davida ha a le ka lehaheng. Thothokiso e nang le thuto; thapelo.",
			"2": "<sup>2</sup> Ke lla ho Morena ka lentswe le phahameng, ke etsa thapedi ho Morena ka lentswe le phahameng.",
			"3": "<sup>3</sup> Ke hlahisa sello sa ka, ke se hlahisa kapele ho yena, ke bea tsietsi ya ka kapele ho yena.",
			"4": "<sup>4</sup> Ha moya wa ka o imetswe, wena o tseba tsela ya ka. Tseleng eo ke tsamayang ho yona ba ntjhehetse sefi.",
			"5": "<sup>5</sup> Ke tadima ka tsohong la ka le letona: Ha ho ya ntsotellang; ha ho moo nka tshabelang teng, ha ho motho ya nnatsang.",
			"6": "<sup>6</sup> Morena, ke lla ho wena, ke re: “Ke wena setshabelo sa ka, o kabelo ya ka lefatsheng la ba phelang.”",
			"7": "<sup>7</sup> Ako mamele sello sa ka, hobane ke kokobeditswe haholo. Nnamolele ho ba ntlhorisang, hobane ba mpheta ka matla.",
			"8": "<sup>8</sup> Ako nntshe tjhankaneng, ke tle ke boke lebitso la hao. Ba lokileng ba tla mpokanela, hoba o tla be o ntswetse molemo."
		},
		"143": {
			"1": "<sup>1</sup> Pesalema ya Davida. Morena, ako utlwe thapelo ya ka, o sekehele thapedi ya ka tsebe; o nkarabe ka baka la botshepehi ba hao, le ka baka la ho loka ha hao.",
			"2": "<sup>2</sup> O se ke wa qosa mohlanka wa hao, hobane ho wena ha ho ya lokileng.",
			"3": "<sup>3</sup> Sera se a ntelekisa, se nkgatakella fatshe, se mphedisa lefifing jwaloka ba shweleng kgalekgale.",
			"4": "<sup>4</sup> Moya wa ka o imetswe, pelo ya ka e thethefetse, e thethefetse ka sefubeng sa ka.",
			"5": "<sup>5</sup> Ke hopola ditshiu tsa boholoholo, ke lohotha diketso tsa hao tsohle, ke nahana mesebetsi, mesebetsi ya matsoho a hao.",
			"6": "<sup>6</sup> Ke phahamisa matsoho a ka, ke a phahamisetsa ho wena, moya wa ka o o nyoretswe jwaloka lefatshe le omeletseng.",
			"7": "<sup>7</sup> Morena, ako nkarabe kapele; moya wa ka o a tepella. O se ke wa mpatela sefahleho sa hao, ke se ke ka tshwana le ba theohelang lebitleng.",
			"8": "<sup>8</sup> Etsa hore ke tsebe mohau wa hao, ke o tsebe e sa le hoseng, hobane ke o tshepile; mpontshe tsela eo nka tsamayang ka yona, hobane ke o rapela ka moya wa ka wohle.",
			"9": "<sup>9</sup> Morena, ako nnamolele, o nnamolele direng tsa ka, hobane ke tshabetse ho wena.",
			"10": "<sup>10</sup> Nthute ho phetha thato ya hao, hobane ke wena Modimo wa ka. Moya wa hao o motle o ke o ntsamaise, o ntsamaise tseleng e bataletseng.",
			"11": "<sup>11</sup> Morena, o tla nnea bophelo ka baka la lebitso la hao, o ntopolle matshwenyehong ka baka la ho loka ha hao.",
			"12": "<sup>12</sup> Ka baka la mohau wa hao ho nna, o tla timetsa dira tsa ka, o fedise bohle ba ntwantshang, hobane nna ke mohlanka wa hao."
		},
		"144": {
			"1": "<sup>1</sup> Pesalema ya Davida. Ho bokwe Morena, lefika la ka, yena ya nthutang ho lwana, yena ya nkwetlisetsang ntwa.",
			"2": "<sup>2</sup> Ke setshabelo sa ka le qhobosheane ya ka, seqhobo sa ka le monamoledi wa ka; ke thebe ya ka, eo ke itshireletsang ka yona, ke yena ya beang ditjhaba katlasa puso ya ka.",
			"3": "<sup>3</sup> Morena, ebe motho e ne e le eng, hoo o ka mo nkelang hloohong? Ngwana motho e ne e le eng, hoo o ka mo hopolang?",
			"4": "<sup>4</sup> Motho o tshwana le lefeela, ditshiu tsa hae di jwaloka moriti o fetang.",
			"5": "<sup>5</sup> Morena, phetla mahodimo a hao, o theohe, o ame dithaba di tle di foqohe mosi.",
			"6": "<sup>6</sup> Betsa mahadima, dira di tle di qhalane, o fule ka metsu ya hao, di tle di phasaphase.",
			"7": "<sup>7</sup> Nnanabele o le hodimo, o mpholose, o nkinole metsing a lewatle, le matsohong a baditjhaba;",
			"8": "<sup>8</sup> ba buang mashano ka melomo ya bona, ba phahamisang matsoho ho hlapanyetsa bohata.",
			"9": "<sup>9</sup> Modimo, ke tla o binela, ke o binele sefela se setjha, ke o roke ka harepa e kgwele di leshome,",
			"10": "<sup>10</sup> wena ya neang dikgosi tlholo, wena ya pholosang Davida, mohlanka wa hao.",
			"11": "<sup>11</sup> Mpholose saboleng e sehloho, namolele matsohong a baditjhaba ba buang mashano ka melomo ya bona, ba phahamisang matsoho ho hlapanyetsa bohata.",
			"12": "<sup>12</sup> Bara ba rona, botjheng ba bona, ba ke ba be jwaloka ditlama, tlama tse holang hantle; baradi ba rona ba be jwaloka ditshiya, tshiya tsa dihuku tse betletsweng ntlo ya bokgosi.",
			"13": "<sup>13</sup> Mediko ya rona e ke e tlale, e tsholohe dijo tsa mefutafuta. Manku a rona a ke a ate ka dikete, e be diketekete makgulong a rona;",
			"14": "<sup>14</sup> makgomo a rona a ke a emare, a se folotse kapa a shwelwa ke manamane, ho se be diboko mabaleng a motse.",
			"15": "<sup>15</sup> Ho lehlohonolo setjhaba se tlelwang ke tse jwalo, ho lehlohonolo setjhaba seo Morena e leng Modimo wa sona."
		},
		"145": {
			"1": "<sup>1</sup> Pesalema ya Davida. Thoko. Ke tla o tumisa, wena Modimo wa ka o leng Kgosi ya ka, ke boke lebitso la hao kamehla le mehla.",
			"2": "<sup>2</sup> Ke tla o boka ka letsatsi le leng le le leng, ke rorise lebitso la hao kamehla le mehla.",
			"3": "<sup>3</sup> Morena o moholo, o lokelwa ke thoriso e kgolo, boholo ba hae ha bo fihlelwe.",
			"4": "<sup>4</sup> Moloko ho isa molokong o mong o tlotlisa mesebetsi ya hao, o bonahatsa ketso tsa bonatla ba hao.",
			"5": "<sup>5</sup> Batho ba tla bolela kganya ya tlotla ya hao, nna ke nahane dimakatso tsa hao.",
			"6": "<sup>6</sup> Ba tla bolela matla a ketso tsa hao tse tshabehang, nna ke phete tsa boholo ba hao.",
			"7": "<sup>7</sup> Ba tla etsa kgopotso ya molemo wa hao o moholo, ba etsetse ho loka ha hao ditlatse.",
			"8": "<sup>8</sup> Morena o mosa, o na le kutlwelobohloko, o dieha ho halefa, o tletse mohau.",
			"9": "<sup>9</sup> Morena o molemo ho bohle, lerato la hae le aparela mesebetsi yohle ya hae.",
			"10": "<sup>10</sup> Morena, mesebetsi yohle ya hao e a o leboha, le batshepuwa ba hao ba a o boka;",
			"11": "<sup>11</sup> ba bolela tlotla ya mmuso wa hao, ba bua ka diketso tsa bonatla ba hao.",
			"12": "<sup>12</sup> Ba tsebisa batho bohle diketso tsa bonatla ba hao, le tlotla e kganyang ya mmuso wa hao.",
			"13": "<sup>13</sup> Mmuso wa hao ke mmuso wa kamehla yohle, le puso ya hao ke ya meloko yohle. Morena o tshepahala dipolelong tsohle tsa hae, o mohau mesebetsing yohle ya hae.",
			"14": "<sup>14</sup> Morena o tshehetsa bohle ba wang, o phahamisa bohle ba kgokgopaneng.",
			"15": "<sup>15</sup> Mahlo a bohle a lebeletse wena, hore o ba fepe ka nako e lokelang.",
			"16": "<sup>16</sup> Ha o fuparolla seatla, o kgorisa tsohle tse phelang ka tseo di di lakatsang.",
			"17": "<sup>17</sup> Morena o lokile ho tsohle tseo a di etsang, mesebetsing yohle ya hae o mohau.",
			"18": "<sup>18</sup> Morena o haufi le bohle ba mo rapelang, ba mo rapelang kannete.",
			"19": "<sup>19</sup> O phetha ditakatso tsa ba mo tshabang, o utlwa sello sa bona, mme o a ba pholosa.",
			"20": "<sup>20</sup> Morena o baballa bohle ba mo ratang, empa bohle ba kgopo o a ba timetsa.",
			"21": "<sup>21</sup> Molomo wa ka o ke o rorise Morena; batho bohle ba boke lebitso la hae le halalelang, ba le boke kamehla le mehla."
		},
		"146": {
			"1": "<sup>1</sup> Haleluja! Boka Morena, wena moya wa ka!",
			"2": "<sup>2</sup> Ke tla rorisa Morena ha ke ntse ke phela; ke tla roka Modimo wa ka bophelong ba ka bohle.",
			"3": "<sup>3</sup> Le se ke la tshepa mahosana, leha e le motho ya se nang matla, matla a ho pholosa.",
			"4": "<sup>4</sup> Hoba a neele moya, motho o kgutlela mobung; ka lona tsatsi leo merero ya hae e a fela.",
			"5": "<sup>5</sup> Ho lehlohonolo eo Modimo wa Jakobo e leng thuso ya hae; eo Morena Modimo wa hae, e leng tshepo ya hae.",
			"6": "<sup>6</sup> Ke yena ya entseng mahodimo le lefatshe, lewatle le tsohle tse ho lona. O tshepahala kamehla,",
			"7": "<sup>7</sup> o ahlolela ba hateletsweng, o fepa ba lapileng; Morena o lokolla batlamuwa,",
			"8": "<sup>8</sup> Morena o tutubolla mahlo a difofu. Morena o phahamisa ba kgokgopaneng; Morena o rata ba lokileng.",
			"9": "<sup>9</sup> Morena o sireletsa bajaki, o thusa kgutsana le mohlolohadi, athe merero ya ba kgopo o a e nyopisa.",
			"10": "<sup>10</sup> Morena o busa kamehla yohle; Modimo wa hao, Sione, ke wa meloko yohle. Haleluja!"
		},
		"147": {
			"1": "<sup>1</sup> Haleluja! Ke hantle ho boka Morena, ho monate ho roka Modimo wa rona, o lokelwa ke thoriso.",
			"2": "<sup>2</sup> Morena o tsosa marako a Jerusalema, o phutha Baiseraele ba neng ba lelekilwe.",
			"3": "<sup>3</sup> O fodisa ba pelo di hlabehileng, o tlamella maqeba a bona.",
			"4": "<sup>4</sup> O tseba palo ya dinaledi, kaofela ha tsona o di bitsa ka mabitso.",
			"5": "<sup>5</sup> Morena wa rona o moholo, o matla haholo, kelello ya hae e ke ke ya lekanngwa.",
			"6": "<sup>6</sup> Morena o phahamisa ba eisehang, ba kgopo o ba dihela fatshe.",
			"7": "<sup>7</sup> Binelang Morena sefela sa teboho, le roke Modimo wa rona ka harepa.",
			"8": "<sup>8</sup> Ke yena ya kwahelang mahodimo, ya a kwahelang ka maru, ya nesetsang lefatshe pula, ya medisang jwang dithabeng.",
			"9": "<sup>9</sup> O fepa diphoofolo ka dijo tsa tsona, le madinyane a makgwaba ka tseo a di llelang.",
			"10": "<sup>10</sup> Morena ha a thabele matla a dipere, ha a kgahlwe ke lebelo la motho;",
			"11": "<sup>11</sup> o kgahlwa ke ba mo tshabang, le ba tshepileng mohau wa hae.",
			"12": "<sup>12</sup> Tlotlisa Morena, wena Jerusalema, wena Sione, rorisa Modimo wa hao.",
			"13": "<sup>13</sup> O tiisitse mekwallo, mekwallo ya dikgoro tsa hao, a hlohonolofatsa bana ba hao ba phelang ho wena.",
			"14": "<sup>14</sup> O entse hore kgotso e be teng meeding ya hao, a o kgorisa ka koro e atlehileng.",
			"15": "<sup>15</sup> Ke yena ya ntshang taelo ya hae e yang lefatsheng, molaetsa wa hae o a potlaka.",
			"16": "<sup>16</sup> O kgethehisa lehlwa le kang boya, o etsa hore serame se lale, se ke molora.",
			"17": "<sup>17</sup> O hasanya sefako sa hae se kang makumane; ke mang ya ka phelang hara mohatsela wa hae?",
			"18": "<sup>18</sup> Hang ha a ntsha taelo, di se di qhibidiha. O fokisa moya, metsi a boele a phalle.",
			"19": "<sup>19</sup> O tsebisa ba leloko la Jakobo, o ba tsebisa lentswe la hae, le thato le kahlolo tsa hae ho Iseraele.",
			"20": "<sup>20</sup> Ha ho setjhaba seo a kileng a se etsetsa jwalo, ha ho setjhaba seo a kileng a se tsebisa kahlolo tsa hae. Haleluja!"
		},
		"148": {
			"1": "<sup>1</sup> Haleluja! Rorisang Morena, lona ba mahodimong, mo roriseng, lona ba hodimodimo.",
			"2": "<sup>2</sup> Mo roriseng, lona mangeloi a hae kaofela, mo roriseng, lona mabotho a hae wohle.",
			"3": "<sup>3</sup> Mo roriseng, lona letsatsi le kgwedi, mo roriseng, lona dinaledi tsohle tse phatsimang.",
			"4": "<sup>4</sup> Mo roriseng, lona mahodimo a hodimodimo, le lona metsi a kahodimo ho mahodimo.",
			"5": "<sup>5</sup> Tsohle di ke di rorise lebitso la Morena, hobane o ile a laela, mme tsa hloleha.",
			"6": "<sup>6</sup> O entse hore di be teng kamehla le mehla, a di beela taelo eo di ke keng tsa e tlola.",
			"7": "<sup>7</sup> Rorisang Morena, lona ba lefatsheng, lona dikganyapa tsa mawatle le tsa madiba wohle;",
			"8": "<sup>8</sup> lona mollo le sefako, lehlwa le mohodi, moya wa sefefo o phethang taelo ya hae;",
			"9": "<sup>9</sup> lona dithaba le maralla wohle, difate tsa ditholwana le tsa dikedare tsohle;",
			"10": "<sup>10</sup> lona diphoofolo tsa naha le tsa hae tsohle, dihahabi le dinonyana tse fofang;",
			"11": "<sup>11</sup> lona dikgosi tsa lefatshe le lona merabe yohle, mahosana le baahlodi bohle ba lefatshe;",
			"12": "<sup>12</sup> lona bahlankana le lona barwetsana, maqheku le lona ba batjha.",
			"13": "<sup>13</sup> Tsohle di rorise lebitso la Morena; ke lona feela le lokelang ho tlotliswa, botlotlehi ba hae bo phahame, bo phahametse lefatshe, bo phahametse le mahodimo.",
			"14": "<sup>14</sup> O tsositse setjhaba sa hae molota, ke seo batshepuwa ba hae ba ithorisang ka sona, bana ba Iseraele, setjhaba se leng haufi le yena. Haleluja!"
		},
		"149": {
			"1": "<sup>1</sup> Haleluja! Binelang Morena sefela se setjha, le mo rorise phuthehong ya batshepuwa ba hae.",
			"2": "<sup>2</sup> Iseraele a ke a thabe, a thabele Mmopi wa hae, bana ba Sione ba nyakallele Kgosi ya bona.",
			"3": "<sup>3</sup> Ba ke ba rorise lebitso la hae, ba le rorise ka mehobelo, ba mo roke ka moropa le ka harepa.",
			"4": "<sup>4</sup> Morena o kgahlwa ke setjhaba sa hae, o tlotlisa bahlophehi ka ho ba pholosa.",
			"5": "<sup>5</sup> Batshepuwa ba hae ba thabe, ba be motlotlo, ba mo etsetse ditlatse leha ba robetse.",
			"6": "<sup>6</sup> Ba tumise Modimo ka melomo ya bona, ba ntse ba tshwere sabole, sabole e sehang kamahohle;",
			"7": "<sup>7</sup> ba tle ba iphetetse ho baditjhaba, ba dihele kotlo hodima merabe;",
			"8": "<sup>8</sup> ba tlame kgosi tsa yona ka mahlaahlela, le bahlomphehi ba yona ka diketane;",
			"9": "<sup>9</sup> ba ba dihele kahlolo e seng e ngotswe. Ke bona he, boitumelo ba batshepuwa ba hae. Haleluja!"
		},
		"150": {
			"1": "<sup>1</sup> Haleluja! Rorisang Morena a le sehalalelong sa hae, mo roriseng a le sebakeng sa hae se matla, baka sa hae sa lehodimo.",
			"2": "<sup>2</sup> Mo roriseng ka baka la diketso tsa bonatla ba hae, mo roriseng ka baka la boholo ba hae, boholo ba hae bo fetisisang.",
			"3": "<sup>3</sup> Mo roriseng ka modumo wa lenaka, mo roriseng ka thomo le ka harepa.",
			"4": "<sup>4</sup> Mo roriseng ka moropa le ka mohobelo, mo roriseng ka seletsa se dikgwele, le ka makodilo;",
			"5": "<sup>5</sup> mo roriseng ka mangenengene a ketemanang, mo roriseng ka mangenengene a llang haholo.",
			"6": "<sup>6</sup> Tsohle tse phelang di ke di rorise Morena. Haleluja!"
		}
	}
};
module.exports = book;