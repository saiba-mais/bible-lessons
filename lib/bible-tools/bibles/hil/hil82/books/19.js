var book = {
	"name": "Mga Salmo",
	"numChapters": 150,
	"chapters": {
		"1": {
			"1": "<sup>1</sup> Bulahan ang tawo nga wala nagalakat sa laygay sang malauton, ukon nagatindug sa dalanon sang mga makasasala, ukon nagalingkod sa lingkoran sang mga mayubiton;",
			"2": "<sup>2</sup> kondi ang iya kawilihan yara sa kasogoan sang Ginoo, kag sa iya kasogoan nagapamalandong sia sa adlaw kag gab-i.",
			"3": "<sup>3</sup> Manginkaangay sia sang kahoy nga natanum sa ubay sang mga kasulgan sang tubig, nga nagapamunga sa iya panag-on, ang iya dahon man indi malaya. Ang bisan ano nga ginahimo niya nagauswag.",
			"4": "<sup>4</sup> Indi subong sini ang malauton, kondi kaangay sang labhang nga ginapalid sang hangin.",
			"5": "<sup>5</sup> Busa indi makatindug ang malauton sa hukmanan, ukon ang mga makasasala sa katilingban sang mga matarung;",
			"6": "<sup>6</sup> kay kilala sang Ginoo ang dalanon sang matarung, apang ang dalanon sang malauton mawala."
		},
		"2": {
			"1": "<sup>1</sup> Ngaa bala ang mga pungsud nagasingkal, kag ang mga katawohan nagahimbon sing butang nga wala sing pulus?",
			"2": "<sup>2</sup> Ang mga hari sang duta nagapahamtang sang ila kaugalingon, kag ang mga manuggahum nagahilisapul sing tingub, batok sa Ginoo kag sa iya hinaplas, nga nagasiling,",
			"3": "<sup>3</sup> “Bugrason ta ang ila mga gapus, kag ipilak gikan sa aton ang ila mga pisi.”",
			"4": "<sup>4</sup> Ang nagalingkod sa kalangitan magakadlaw; ang Ginoo magauligyat sa ila.",
			"5": "<sup>5</sup> Niyan magapamolong sia sa ila sa iya kasingkal, kag gamohon sila sa iya tama nga kaakig, nga nagasiling,",
			"6": "<sup>6</sup> “Napahamtang ko ang akon hari sa ibabaw sang akon balaan nga bukid nga Sion.”",
			"7": "<sup>7</sup> Magasugid ako sang mando: ang Ginoo nagsiling sa akon, “Ikaw akon anak, sini nga adlaw nangin-amay mo ako.",
			"8": "<sup>8</sup> Pangayoa sa akon, kag ihatag ko sa imo ang mga pungsud nga panublion nimo, kag ang kaukbungan sang duta nga imo kaugalingon.",
			"9": "<sup>9</sup> Boongon mo sila sa bilogon nga salsalon, ipus-ang mo sila kaangay sang suludlan sang maninihon.”",
			"10": "<sup>10</sup> Busa karon magpakaalam, O kamo nga mga hari; magpatudlo, kamo nga mga hukom sang duta.",
			"11": "<sup>11</sup> Alagda nga may kahadluk ang Ginoo, kag magkalipay nga may pagkurug.",
			"12": "<sup>12</sup> Haluki ang anak nga lalaki, basi nga maakig sia, kag mawala kamo sa dalanon; kag ang iya kasingkal magadabdab sing madali. Bulahan ang tanan nga nagadangup sa iya."
		},
		"3": {
			"1": "<sup>1</sup> O Ginoo, daw ano nga pagdugang sang akon mga kasumpung! Madamu ang mga nagasumpung sa akon;",
			"2": "<sup>2</sup> may madamu nga nagasiling sa akon kalag, wala sing pagtabang tungud sa iya sa Dios. Sela",
			"3": "<sup>3</sup> Apang ikaw, O Ginoo, taming sa palibut nakon, akon himaya, kag ang manugpatukhayaw sang akon olo.",
			"4": "<sup>4</sup> Sa akon tingug nagatuaw ako sa Ginoo, kag sia nagasabat sa akon gikan sa iya balaan nga bakolod. Sela",
			"5": "<sup>5</sup> Naghigda ako kag nagtolog; nagmata ako, kay ang Ginoo nagaalay-ay sa akon.",
			"6": "<sup>6</sup> Indi ako mahadluk sang mga linaksa sang katawohan nga nagpahamtang sang ila kaugalingon sa palibut batok sa akon.",
			"7": "<sup>7</sup> Tindug ka, O Ginoo! Luwasa ako, O Dios ko! Kay ginpilas mo sa pisngi ang tanan ko nga kaaway, ginboong mo ang mga ngipon sang mga malauton.",
			"8": "<sup>8</sup> Ang kaluwasan iya sang Ginoo; ang imo pagpakamaayo maginsa imo katawohan! Sela"
		},
		"4": {
			"1": "<sup>1</sup> Sabta ako kon magpanawag ako, O Dios sang akon pagkamatarung! Ginhilway mo ako sang yara ako sa kalilisdan. Kalooyi ako, kag pamatii ang akon pangamuyo.",
			"2": "<sup>2</sup> O kamo nga mga anak sang mga tawo, tubtub pa bala san-o nga ang akon himaya manginsa kahuluy-an? Tubtub bala san-o magahigugma kamo sang kadayawan, kag magapangita sang pagkadimatuud? Sela",
			"3": "<sup>3</sup> Apang kilalaha nga ang diosnon ginpain sang Ginoo nga sa iya kaugalingon; ang Ginoo magapamati kon ako magtawag sa iya.",
			"4": "<sup>4</sup> Magtindug nga may kahangawa, kag indi magpakasala; magpamalandong kamo sa inyo kaugalingon nga tagiposoon sa inyo higdaan, kag magpahimonong. Sela",
			"5": "<sup>5</sup> Magdolot sang mga halad sang pagkamatarung, kag magsalig kamo sa Ginoo.",
			"6": "<sup>6</sup> May madamu nga nagasiling, “Sin-o bala ang magapahayag sa amon sing maayo! O Ginoo, bayawa ang kapawa sang imo nawung sa amon!”",
			"7": "<sup>7</sup> Ikaw nagbutang sing kalipay sa akon tagiposoon labi pa sa ila kon magdugang ang ila uyas kag ang ila bag-o nga alak.",
			"8": "<sup>8</sup> Sa kalinong magahigda ako kag magatolog; kay ikaw lamang, O Ginoo, ang nagapapuyo sa akon sa kalig-onan."
		},
		"5": {
			"1": "<sup>1</sup> Lingga, O Ginoo, ang akon mga polong; talupangda ang akon pagpamalandong.",
			"2": "<sup>2</sup> Pamatii ang tingug sang akon pagtuaw, Hari ko, kag Dios ko, kay sa imo nagapangamuyo ako.",
			"3": "<sup>3</sup> O Ginoo, sa kaagahon magapamati ka sang akon tingug; sa kaagahon paagisuron ko ang akon pangamuyo sa imo, kag magabantay.",
			"4": "<sup>4</sup> Kay ikaw indi Dios nga may kahamuut sa pagkamalaut; ang malaut dili magpuyo upud sa imo.",
			"5": "<sup>5</sup> Ang bugalon dili magtindug sa imo itololok; ginadumtan mo ang tanan nga nagahimo sang kalautan.",
			"6": "<sup>6</sup> Laglagon mo ang tanan nga nagapamolong sing kabutigan; ang Ginoo nagakangil-ad sang tawo nga makidugoon kag malimbongon.",
			"7": "<sup>7</sup> Apang ako sa kabugana sang imo malig-on nga paghigugma magasulud ako sa imo balay, magasimba ako nayon sa imo balaan nga templo sa kahadluk sa imo.",
			"8": "<sup>8</sup> Tuytuyi ako, O Ginoo, sa imo pagkamatarung bangud sang akon mga kaaway; tadlonga ang imo dalanon sa akon atubangan.",
			"9": "<sup>9</sup> Kay wala sing katutum sa ila baba; ang ila kasudlan malaut gid, ang ila totonlan bukas nga lulubngan, sa ila dila nagaologolog sila.",
			"10": "<sup>10</sup> Tagudilii sila, O Dios; papukana sila bangud sa ila kaugalingon nga mga laygay; sobola sila sa kadamuon sang ila mga paglapas, kay nagsumpung sila sa imo.",
			"11": "<sup>11</sup> Apang magkasadya ang tanan nga nagadangup sa imo, magsinggit sila gihapon sa kalipay; bangud nga nagaapin ka sa ila, sila man nga nagahigugma sang imo ngalan magmalipayon sa imo.",
			"12": "<sup>12</sup> Kay ikaw magapakamaayo sang matarung; O Ginoo, likupan mo sia sing kaayohan subong nga may taming."
		},
		"6": {
			"1": "<sup>1</sup> O Ginoo, dili ako pagsabdonga sa imo kaakig, kag dili ako pagsiloti sa imo kasingkal.",
			"2": "<sup>2</sup> Kalooyi ako, O Ginoo, kay nagakag-as ako; O Ginoo, ayoha ako, kay ang akon mga tul-an ginatublag.",
			"3": "<sup>3</sup> Ang akon kalag man ginatublag sing tama. Apang ikaw, O Ginoo—tubtub bala san-o?",
			"4": "<sup>4</sup> Balik ka, O Ginoo, luwasa ang akon kalag; luwasa ako tungud sa imo malig-on nga paghigugma.",
			"5": "<sup>5</sup> Kay sa kamatayon wala sing pagdumdum sa imo; sa Sheol sin-o bala ang magapasalamat sa imo?",
			"6": "<sup>6</sup> Ginalapyo ako sang akon pag-ugayong; sa tagsa ka gab-i ginapalangoy ko ang akon higdaan; ginabunyagan ko ang akon higdaan sang akon mga luha.",
			"7": "<sup>7</sup> Ang akon mga mata nagapanghuyus tungud sa kalisud, nagapangdulum bangud sang tanan ko nga kasumpung.",
			"8": "<sup>8</sup> Palayo sa akon, tanan kamo nga manughikut sang kalautan; kay ang Ginoo nagpamati sang tingug sang akon paghibi.",
			"9": "<sup>9</sup> Ang Ginoo nagpamati sang akon pag-ampo; ang Ginoo magabaton sang akon pangamuyo.",
			"10": "<sup>10</sup> Ang tanan ko nga kaaway mahuy-an kag gamohan sing tama; magatalikod sila, kag mahuy-an sila sa hinali."
		},
		"7": {
			"1": "<sup>1</sup> O Ginoo nga akon Dios, sa imo nagadangup ako; luwasa ako sa tanan nga nagalagas sa akon, kag hilwaya ako,",
			"2": "<sup>2</sup> basi nga kusniton nila ang akon kalag kaangay sang leon, nga nagagus-ab sini, nga wala sing bisan sin-o nga magahilway.",
			"3": "<sup>3</sup> O Ginoo nga akon Dios, kon ini nahimo ko, kon may kalautan sa akon kamut,",
			"4": "<sup>4</sup> kon ginbalusan ko sing malaut ang makidaiton sa akon ukon gintugyan ko ang kasumpung ko sa wala sing kabangdanan,",
			"5": "<sup>5</sup> lagson sang kaaway ang akon kalag, kag lambuton ini, kag tapakon niya sa duta ang akon kabuhi, kag ibutang sa yab-ok ang akon himaya. Sela",
			"6": "<sup>6</sup> Tindug ka, O Ginoo, sa imo kaakig, bayawa ang imo kaugalingon batok sa kasingkal sang akon mga kasumpung; mata ka nga sa akon; ginsogo mo ang paghukom.",
			"7": "<sup>7</sup> Maglibut sa imo ang katilingban sang mga katawohan; kag sa ibabaw nila balik ka sa hitaas.",
			"8": "<sup>8</sup> Ang Ginoo nagahikut sing paghukom sa mga katawohan; hukmi ako, O Ginoo, sono sa akon pagkamatarung kag sono sa akon kalubus nga yari sa akon.",
			"9": "<sup>9</sup> O pauntata ang pagkamalaut sang mga malauton, apang palig-onon mo ang matarung, ikaw nga nagatungkad sang mga painoino kag mga tagiposoon, ikaw matarung nga Dios.",
			"10": "<sup>10</sup> Ang akon taming yara sa Dios, nga nagaluwas sang mga matadlong sa tagiposoon.",
			"11": "<sup>11</sup> Ang Dios matarung nga hukom, kag Dios nga may kaalipungut sa tagsa ka adlaw.",
			"12": "<sup>12</sup> Kon ang tawo indi magliso, bairon niya ang iya espada; nabingat na niya ang iya pana, kag nahanda ini;",
			"13": "<sup>13</sup> naaman man niya nga sa iya ang mga gamit nga sa kamatayon, ginahimoan niya ang iya mga baslay sing mga olongan nga dalitan.",
			"14": "<sup>14</sup> Yari karon, ginasakitan sia sing kalautan, kag nagpanamkon sia sing malaut, kag nag-anak sing pagkadimatuud.",
			"15": "<sup>15</sup> Nagkutkut sia sing boho, kag ginpadalum ini, kag naholog sa kalog nga iya ginhimo.",
			"16": "<sup>16</sup> Ang iya kalaut magabalik sa iya kaugalingon nga olo, kag ang iya panlugus maholog sa iya kaugalingon nga alipudwan.",
			"17": "<sup>17</sup> Magapasalamat ako sa Ginoo sono sa iya pagkamatarung, kag magaamba sing pagdayaw sa ngalan sang Ginoo nga Labing Mataas."
		},
		"8": {
			"1": "<sup>1</sup> O Ginoo, Ginoo namon, daw ano kahalangdon ang imo ngalan sa bug-os nga duta! Ikaw nga nagpahamtang sang imo himaya sa ibabaw sang kalangitan",
			"2": "<sup>2</sup> gikan sa baba sang mga bata kag sang mga nagasoso, nakatukud ka sing kusug bangud sang imo mga kasumpung, agud nga mapahipus mo ang kaaway kag ang manugtimalus.",
			"3": "<sup>3</sup> Kon pamalandungon ko ang imo kalangitan, ang binuhatan sang imo mga tudlo, ang bulan kag ang kabitoonan nga imo ginpatuk;",
			"4": "<sup>4</sup> ano bala ang tawo nga ginasapak mo sia, kag ang anak sang tawo nga ginaduaw mo sia?",
			"5": "<sup>5</sup> Kay ginhimo mo sia nga kubuskubus lamang sa Dios, kag ginapurungpurungan sia sing himaya kag dungug.",
			"6": "<sup>6</sup> Ginpagahum mo sia sa mga binuhatan sang imo mga kamut; ginbutang mo ang tanan sa idalum sang iya mga tiil,",
			"7": "<sup>7</sup> ang tanan nga carnero kag kabakahan, kag ang kasapatan sang latagon,",
			"8": "<sup>8</sup> ang kapispisan sang kalangitan, kag ang kaisdaan sang kadagatan, ang bisan ano nga nagaagi sa mga banas sang kadagatan.",
			"9": "<sup>9</sup> O Ginoo, Ginoo namon, daw ano kahalangdon ang imo ngalan sa bug-os nga duta!"
		},
		"9": {
			"1": "<sup>1</sup> Magapasalamat ako sa Ginoo sa bug-os ko nga tagiposoon; ipakita ko ang tanan mo nga makatilingala nga binuhatan.",
			"2": "<sup>2</sup> Magakasadya ako kag magahugyaw sa imo, magaamba ako sing pagdayaw sa imo ngalan, O ikaw nga Labing Mataas.",
			"3": "<sup>3</sup> Kon magtalikod ang akon mga kaaway, sila nagakasandad kag nagakawala sa atubangan mo.",
			"4": "<sup>4</sup> Kay naapinan mo ang akon kinamatarung kag ang akon kasuayon; nagalingkod ka sa trono nga nagahukom sing matarung.",
			"5": "<sup>5</sup> Ginsabdong mo ang mga pungsud, ginlaglag mo ang malauton; ginpanas mo ang ila ngalan sa gihapon kag sa gihapon.",
			"6": "<sup>6</sup> Natapus ang mga kaaway sa dayon nga kalaglagan; ang ila kabanwaanan ginlaglag mo; bisan ang ila handumanan nawala.",
			"7": "<sup>7</sup> Apang ang Ginoo nagalingkod subong nga hari sa gihapon, naaman niya ang iya trono sa paghukom;",
			"8": "<sup>8</sup> kag sia nagahukom sang kalibutan sa pagkamatarung, nagahikut sia sing paghukom sa katawohan sa katadlongan.",
			"9": "<sup>9</sup> Ang Ginoo manginmataas nga torre tungud sa mga pinigus, mataas nga torre sa mga tion sang kagamo.",
			"10": "<sup>10</sup> Kag ang mga nakakilala sang imo ngalan magasalig sa imo, kag ikaw, O Ginoo, wala magbiya sa mga nagapangita sa imo.",
			"11": "<sup>11</sup> Amba kamo sing mga pagdayaw sa Ginoo, nga nagapuyo sa Sion! Ipahayag sa mga katawohan ang iya mga hinimoan!",
			"12": "<sup>12</sup> Kay sia nga nagausisa tungud sa dugo nagadumdum sa ila; wala sia nagakalimot sang pagtuaw sang mga imol.",
			"13": "<sup>13</sup> Kalooyi ako, O Ginoo! Toloka ang akon kapipit-an nga ginaantus ko sa mga nagadumut sa akon, ikaw nga nagabayaw sa akon gikan sa mga gawang sang kamatayon,",
			"14": "<sup>14</sup> agud nga mapakita ko ang bug-os mo nga pagdayaw, sa mga gawang sang babayi nga anak sang Sion magakalipay ako sa imo kaluwasan.",
			"15": "<sup>15</sup> Ang mga pungsud naholog sa boho nga ila ginhimo; sa siod nga ila gintago nasiod ang ila tiil.",
			"16": "<sup>16</sup> Ang Ginoo nagpakilala sang iya kaugalingon, sia naghimo sing paghukom; ang malauton ginasiod sa binuhatan sang iya kaugalingon nga mga kamut. Higgaion. Sela",
			"17": "<sup>17</sup> Ang malauton pataliwanon pa Sheol, ang tanan nga pungsud nga nagakalimot sa Dios.",
			"18": "<sup>18</sup> Kay ang may kinawad-on indi malimtan sing dalayon, ukon ang ginapaabut nga paglaum sang imol mawala sa gihapon.",
			"19": "<sup>19</sup> Tindug ka, O Ginoo! Indi pagpalandasa ang tawo; paghukman ang mga pungsud sa imo itololok!",
			"20": "<sup>20</sup> Pahadluka sila, O Ginoo! Pakilalaha ang mga pungsud nga sila mga tawo lamang! Sela"
		},
		"10": {
			"1": "<sup>1</sup> Ngaa bala nga malayo ka, O Ginoo? Ngaa bala nga nagapanago ka sa mga tion sang kagamo?",
			"2": "<sup>2</sup> Sa bugal sang malauton ang imol ginalagas sing mainit; ipadakup sila sa mga padugi nga ila ginbuko.",
			"3": "<sup>3</sup> Kay ang malauton nagapabugal sang handum sang iya tagiposoon, kag ang mahamkonon nagasikway kag nagatamay sa Ginoo.",
			"4": "<sup>4</sup> Ang malauton sa bugal sang iya nawung wala nagapangita sa iya; ang tanan niya nga hunahuna amo, “Wala sing Dios.”",
			"5": "<sup>5</sup> Ang iya mga dalanon malig-on sa tanan nga tion; ang imo paghukom mataas sa iya itololok; nahanungud sa iya mga kasumpung, nagapusnga sia sa ila.",
			"6": "<sup>6</sup> Nagasiling sia sa iya tagiposoon, “Indi ako mationg; sa tanan nga kaliwatan indi ako pagpiotan.”",
			"7": "<sup>7</sup> Puno ang iya baba sang pagpakamalaut kag paglimbong kag pagpigus; sa idalum sang iya dila yara ang katistis kag kalautan.",
			"8": "<sup>8</sup> Nagalingkod sia sa mga pulut-an nga duug sang mga minoro; sa lipud nga mga duug ginapatay niya ang wala sing sala. Ang iya mga mata nagapanilag sa likum sang maluya,",
			"9": "<sup>9</sup> nagapalipud sia sa tago subong sang leon sa iya palanagoan; nagapuut sia sa pagdakup sang mga imol, ginadakup niya ang imol kon mabuyok niya sia sa iya siod.",
			"10": "<sup>10</sup> Nagakuub sia, nagahapa sia, kag ang maluya nagakapukan tungud sa iya mga makusug.",
			"11": "<sup>11</sup> Nagasiling sia sa iya tagiposoon, “Nalimot ang Dios, ginapalipdan niya ang iya nawung, indi gid sia makakita sini.”",
			"12": "<sup>12</sup> Tindug ka, O Ginoo; O Dios, bayawa ang imo kamut; dili pagkalimti ang mga imol.",
			"13": "<sup>13</sup> Ngaa bala ginatamay sang malauton ang Dios, kag nagasiling sa iya tagiposoon, “Dili ka magkinahanglan sini”?",
			"14": "<sup>14</sup> Nakakita ka sini; kay ikaw nagatan-aw sang pagtistis kag panimalus, sa pagtimalus sini tungud sa imo kamut; nagapanugyan sa imo ang maluya; ikaw nanginmanugtabang sang mga ilo.",
			"15": "<sup>15</sup> Balia ang butkon sang malauton; nahanungud sang tawo nga malaut usisaa ang iya pagkamalaut tubtub nga wala ka na sing makita.",
			"16": "<sup>16</sup> Ang Ginoo hari sa gihapon kag sa gihapon; ang mga pungsud nagakawala gikan sa iya duta.",
			"17": "<sup>17</sup> O Ginoo, nabatian mo ang handum sang mga mapainubuson; ikaw nagaaman sang ila tagiposoon, pabation mo ang imo idulungug",
			"18": "<sup>18</sup> sa paghukom sang mga ilo kag sang mga pinigus, agud nga ang tawo sang duta indi na manginkakugmatan."
		},
		"11": {
			"1": "<sup>1</sup> Sa Ginoo nagadangup ako; paano bala nga nagasiling kamo sa akon, “Palagyo subong sang pispis sa bukid;",
			"2": "<sup>2</sup> kay yari karon, ang malauton nagabingat sang pana, ginahanda nila ang ila baslay sa lubid, agud nga makapana sila sa kadudulman sa mga matadlong sing tagiposoon;",
			"3": "<sup>3</sup> kon malaglag ang mga sadsaran, ano bala ang mahimo sang matarung”?",
			"4": "<sup>4</sup> Ang Ginoo yara sa iya templo nga balaan, ang trono sang Ginoo yadto sa langit; ang iya mga mata nagatan-aw, ang iya mga ilalakub nagamulalong, sang mga anak sang mga tawo.",
			"5": "<sup>5</sup> Ang Ginoo nagatilaw sang matarung, apang ang iya kalag nagadumut sa malauton kag sa nagahigugma sang panglugus.",
			"6": "<sup>6</sup> Sa mga malauton magapaulan sia sing mga siod; ang kalayo kag azufre kag nagapaso nga hangin manginbahin sang tagayan nila.",
			"7": "<sup>7</sup> Kay ang Ginoo matarung, nagahigugma sia sang pagkamatarung; ang matadlong magatan-aw sa iya nawung."
		},
		"12": {
			"1": "<sup>1</sup> Tabang, O Ginoo; kay nagakawala ang tawo nga diosnon; kay ang mga matutum nagakapapas sa mga lalaking anak sang mga tawo.",
			"2": "<sup>2</sup> Nagapamolong sila sing kabutigan ang tagsatagsa sa iya isigkatawo; sa bibig nga maolog-ologon kag sa duha sing tagiposoon nagapamolong sila.",
			"3": "<sup>3</sup> Ang Ginoo magalaplap sang tanan nga bibig nga maolog-ologon, ang dila nga nagapamolong sing dalagku nga mga butang,",
			"4": "<sup>4</sup> nga nagsiling, “Tungud sa amon dila magalandas kami, ang amon mga bibig amon kaugalingon; sin-o bala ang ginoo sa amon?”",
			"5": "<sup>5</sup> “Bangud sang pagpigus sang mga imol, bangud sang panghayhay sang mga may kinawad-on, karon magatindug ako,” nagasiling ang Ginoo; “Ipahamtang ko sia sa kalig-onan nga ginalangkagan niya.”",
			"6": "<sup>6</sup> Ang mga polong sang Ginoo mga polong nga putli, subong sang pilak nga tinunaw sa horno sa duta, naulay sing makapito.",
			"7": "<sup>7</sup> Ikaw magabantay sa ila, O Ginoo, ikaw magatipig sa ila kutub sini nga kaliwatan tubtub sa gihapon.",
			"8": "<sup>8</sup> Ang malauton nagalakat sa tagsa ka luyo, kon ang kalaut ginatib-ong sa tunga sang mga lalaking anak sang mga tawo."
		},
		"13": {
			"1": "<sup>1</sup> Tubtub bala san-o, O Ginoo? Kalimtan mo bala ako sa gihapon? Tubtub bala san-o nga lipnan mo ang imo nawung sa akon?",
			"2": "<sup>2</sup> Tubtub bala san-o nga maghinun-anon ako sa akon kalag, nga may kasubu sa akon tagiposoon sa bug-os nga adlaw? Tubtub bala san-o palabawon sa akon ang akon kaaway?",
			"3": "<sup>3</sup> Patugsilingi kag sabta ako, O Ginoo nga akon Dios; pasanaga ang akon mga mata, basi magtolog ako sang tolog sang kamatayon;",
			"4": "<sup>4</sup> basi nga ang akon kaaway magsiling, “Nalandas ko sia”; basi nga ang akon mga kasumpung magkalipay kon malingkang ako.",
			"5": "<sup>5</sup> Apang nagsalig ako sa imo malig-on nga paghigugma; magakalipay ang akon tagiposoon sa imo kaluwasan.",
			"6": "<sup>6</sup> Magaambahan ako sa Ginoo, bangud nga naghisayo sia sing mabuganaon sa akon."
		},
		"14": {
			"1": "<sup>1</sup> Ang buangbuang nagsiling sa iya tagiposoon, “Wala sing Dios.” Dunut sila, naghimo sila sing mga buhat nga makangingil-ad, wala sing bisan isa nga nagahimo sing maayo.",
			"2": "<sup>2</sup> Ang Ginoo nagtamud kutub sa langit sa mga anak sang mga tawo, sa pagtan-aw kon may dira nga nakahangup, nga nagpangita sa Dios.",
			"3": "<sup>3</sup> Tanan sila naglipas, nagmahigko sila sing tingub; wala gid sing isa nga nagahimo sing maayo, wala, bisan isa.",
			"4": "<sup>4</sup> Wala bala sing ihibalo ang tanan nga manughikot sang kalautan nga nagakaon sang akon katawohan subong sang pagkaon nila sang tinapay, kag wala nagatawag sa Ginoo?",
			"5": "<sup>5</sup> Didto yara sila sa daku nga kahadluk, kay ang Dios yara sa kaliwatan sang matarung.",
			"6": "<sup>6</sup> Ginapakahuy-an ninyo ang laygay sang imol, apang ang Ginoo iya dalangpan.",
			"7": "<sup>7</sup> Kabay kuntani nga ang kaluwasan sang Israel magikan sa Sion! Kon papaulion sang Ginoo ang mga bihag sang iya katawohan, si Jacob magakalipay, si Israel magakasadya."
		},
		"15": {
			"1": "<sup>1</sup> O Ginoo, sin-o bala ang magadayon sa imo kayangkayang? Sin-o bala ang magapuyo sa imo balaan nga bakolod?",
			"2": "<sup>2</sup> Sia nga nagagawi sing matarung, kag nagahikot sing pagkamatarung, kag nagapamolong sing kamatooran sa iya tagiposoon;",
			"3": "<sup>3</sup> nga wala nagapatopato sa iya dila, ukon nagahimo sing malaut sa iya abyan, ukon nagapakahuya sa iya isigkatawo;",
			"4": "<sup>4</sup> sa iya mga mata ang tampalasan talamayon, apang nagapadungug sang mga nagakahadluk sa Ginoo; nga nagasumpa sa iya kaugalingon nga kasamaran kag wala nagabaylo;",
			"5": "<sup>5</sup> nga wala nagabutang sang iya cuarta nga sakaan, ukon nagabaton sing balus batok sa walay sala. Sia nga nagahimo sini nga mga butang indi nga mas-a malingkang."
		},
		"16": {
			"1": "<sup>1</sup> Tipigi ako, O Dios, kay sa imo nagadangup ako.",
			"2": "<sup>2</sup> Nagasiling ako sa Ginoo, “Ikaw akon Ginoo; luwas sa imo wala ako sing kaayohan.”",
			"3": "<sup>3</sup> Nahanungud sang mga balaan nga yara sa duta, sila mga halangdon, nga sa ila yara ang bug-os kong kalipay.",
			"4": "<sup>4</sup> Pabuaron ang mga kasubo sang nagahatag sing mga dolot sa iban nga dios; ang ila mga halad-nga-ilimnon nga dugo dili ko pag-ihalad ukon ibutang ang ila mga ngalan sa akon mga bibig.",
			"5": "<sup>5</sup> Ang Ginoo amo ang bahin sang akon panublion kag ang akon tagayan; ikaw nagapadayon sang akon kapalaran.",
			"6": "<sup>6</sup> Ang mga latid naholog sa akon sa mga duug nga mahamungayaon; hoo, may matahum ako nga panublion.",
			"7": "<sup>7</sup> Pakamaayohon ko ang Ginoo nga nagalaygay sa akon; ginatudloan ako sang akon tagiposoon sa mga kagab-ihon.",
			"8": "<sup>8</sup> Ang Ginoo ginabutang ko sa gihapon sa akon atubangan; bangud nga sia yara sa akon too, indi ako mationg.",
			"9": "<sup>9</sup> Busa nagakalipay ang akon tagiposoon, kag nagakasadya ang akon kalag; ang akon unud man magapuyo sing malig-on.",
			"10": "<sup>10</sup> Kay indi mo pagbayaan ang akon kalag sa Sheol, ukon magtugut ka nga ang imo balaan makakita sing kaduluntan.",
			"11": "<sup>11</sup> Ipakita mo sa akon ang banas sang kabuhi; sa imo atubangan yara ang kabug-osan sang kalipayan, sa imo too yara ang mga kalipayan sa gihapon."
		},
		"17": {
			"1": "<sup>1</sup> Pamatii ang matarung, O Ginoo; lingga ang akon pagtuaw! Dungga ang akon pangamuyo nga nagagikan sa mga bibig nga dimalimbongon!",
			"2": "<sup>2</sup> Maggowa gikan sa imo atubangan ang paghukom sa akon! Magtolok ang imo mga mata sa pagkatadlong!",
			"3": "<sup>3</sup> Gintilawan mo ang akon tagiposoon, ginduaw mo ako sa kagab-ihon, gintilawan mo ako, kag walay bisan anong malaut nga nakita; nagbuko ako nga ang akon baba indi maglalis.",
			"4": "<sup>4</sup> Nahanungud sa mga binuhatan sang mga tawo, sa polong sang imo mga bibig naglikaw ako sa mga dalanon sang malugus.",
			"5": "<sup>5</sup> Ang akon mga tikang nagpadayon sing malig-on sa imo mga banas, ang akon mga tiil wala makadanlog.",
			"6": "<sup>6</sup> Nagpanawag ako sa imo, kay ikaw magasabat sa akon, O Dios; ilingig sa akon ang imo idulungug, pamatii ang akon hambal.",
			"7": "<sup>7</sup> Ipahayag sing makatilingala ang imong malig-on nga paghigugma, O ikaw nga nagaluwas paagi sang imo too nga kamut sang mga nagadangup sa imo gikan sa mga nagasumpung sa ila.",
			"8": "<sup>8</sup> Bantayi ako subong sang tawotawo sang mata; tagoa ako sa landong sang imo mga pakpak,",
			"9": "<sup>9</sup> gikan sa malauton nga nagapigus sa akon, ang akon mga kaaway makamamatay nga nagalikup sa akon.",
			"10": "<sup>10</sup> Naputus sila sa ila tambok; sa ila mga baba nagapamolong sila sing binugalon.",
			"11": "<sup>11</sup> Ginalibutan nila kami karon sa tanan namon nga tikang; ginatolok nila kami sa pagpukan sa amon sa duta.",
			"12": "<sup>12</sup> Kaangay sia sang leon nga dalok sang iya tinukub, subong sang totoy nga leon nga nagapalipud sa tago nga mga duug.",
			"13": "<sup>13</sup> Tindug, O Ginoo! atubanga sila, pukana sila! Luwasa ang akon kalag sa malauton paagi sa imo espada,",
			"14": "<sup>14</sup> gikan sa mga tawo paagi sa imo kamut, O Ginoo, gikan sa mga tawo nga kalibutanon nga ang ila bahin diri sining kabuhi. Kabay nga ang ila mga tiyan mapuno sang imo bahandi; kabay mabusug ang ila mga anak; kabay magabilin sila sang pagkabutang sa ila kabataan.",
			"15": "<sup>15</sup> Nahanungud sa akon, magatan-aw ako sang imo nawung sa pagkamatarung; maayawan ako, kon magmata ako, sa pagtan-aw sang imo dagway."
		},
		"18": {
			"1": "<sup>1</sup> Ako nagahigugma sa imo, O Ginoo, kusug nakon.",
			"2": "<sup>2</sup> Ang Ginoo amo ang akon igang, kag akon kuta, kag akon mamamawi, Dios ko, igang ko, nga sa iya magadangup ko, taming ko, kag sungay sang akon kaluwasan, mataas kong torre.",
			"3": "<sup>3</sup> Magapanawag ako sa Ginoo, nga takus dayawon, sa amo maluwas ako sa akon mga kaaway.",
			"4": "<sup>4</sup> Ang mga lubid sang kamatayon naglibut sa akon, ang mga baha sang pagkadidiosnon nagpahadluk sa akon;",
			"5": "<sup>5</sup> ang mga lubid sang Sheol naglibut sa akon, ang mga siod sang kamatayon nag-abut sa akon.",
			"6": "<sup>6</sup> Sa akon kalisdanan nagpanawag ako sa Ginoo; nagtuaw ako sa akon Dios. Ginpamatian niya ang akon tingug kutub sa iya templo, kag ang akon pagtuaw sa atubangan niya naglambut sa iya idulungug.",
			"7": "<sup>7</sup> Niyan ang duta nag-uyug kag nagkurug; ang mga sadsaran man sang mga bukid nagtay-ug kag gin-uyug, bangud nga nagsingkal sia.",
			"8": "<sup>8</sup> May nagtub-ok nga aso gikan sa iya ilong, kag ang kalayo gikan sa iya baba naglamon; ang mga uling ginpadabdab sini.",
			"9": "<sup>9</sup> Ginpabawud niya ang mga langit man, kag nanaug; ang pitipit nga kadudulman yara sa idalum sang iya mga tiil.",
			"10": "<sup>10</sup> Nagsakay sia sa querubin, kag naglupad; nagtimbook sia sa mga pakpak sang hangin.",
			"11": "<sup>11</sup> Ginhimo niya ang kadudulman nga iya palanagoan, ang iya layanglayang sa palibut niya, ang kadudulman sang mga tubig mga gal-um nga madamul sang mga kahawaan.",
			"12": "<sup>12</sup> Sa kasilaw sa atubangan niya nag-agi ang iya mga gal-um nga madamul ang mga ulan nga bilogbilog nga hielo kag mga baga.",
			"13": "<sup>13</sup> Ang Ginoo man nagdaguub sa mga langit, kag ang Labing Mataas nagmitlang sang iya tingug, sing mga ulan nga bilogbilog nga hielo kag mga baga.",
			"14": "<sup>14</sup> Kag ginpana niya ang iya mga baslay, kag ginpaaplaag sila; madamu nga kilat, kag gindaug sila.",
			"15": "<sup>15</sup> Niyan nagpahayag ang mga iligan sang mga tubig, kag ang mga sadsaran sang kalibutan nabuksan, sa imo pagsabdong, O Ginoo, sa pusnga sang ginhawa sang imo ilong.",
			"16": "<sup>16</sup> Nagpadala sia gikan sa hitaas, ginpakuha niya ako, ginhaw-as niya ako gikan sa madamung tubig.",
			"17": "<sup>17</sup> Ginluwas niya ako gikan sa akon kaaway nga makusug, kag gikan sa mga nagdumut sa akon; kay sila labi pa kagamhanan sa akon.",
			"18": "<sup>18</sup> Nag-abut sila sa akon sa adlaw sang akon kalalat-an; apang ang Ginoo amo ang akon kapag-onan.",
			"19": "<sup>19</sup> Ginpasulud man niya ako sa masangkad nga duug; ginluwas niya ako, bangud nga nalipay sia sa akon.",
			"20": "<sup>20</sup> Ang Ginoo nagbalus sa akon sono sa akon pagkamatarung; sono sa pagkatinlo sang akon mga kamut gintumbasan niya ako.",
			"21": "<sup>21</sup> Kay nabantayan ko ang mga dalanon sang Ginoo, kag wala magbiya sing malauton sa akon Dios.",
			"22": "<sup>22</sup> Kay ang tanan niyang pagsolondan yari sa atubangan ko, kag wala ko ginasikway ang iya mga palatukuran.",
			"23": "<sup>23</sup> Ako man himpit sa iya, kag nagpalayo ako sa akon kalautan.",
			"24": "<sup>24</sup> Busa ang Ginoo nagtumbas sa akon sono sa akon pagkamatarung, sono sa pagkatinlo sang akon mga kamut sa iya panolok.",
			"25": "<sup>25</sup> Sa maloloy-on magpakita ka nga maloloy-on; sa himpit nga tawo magpakita ka nga himpit;",
			"26": "<sup>26</sup> Sa putli magpakita ka nga putli; kag sa balingag magpakita ka nga balingag.",
			"27": "<sup>27</sup> Kay luwason mo ang mga tawo nga napiotan; apang imo papaubson ang mga palabilabihon.",
			"28": "<sup>28</sup> Kay sindihan mo ang akon suga; ang Ginoo nga akon Dios magpasanag sang akon kadudulman.",
			"29": "<sup>29</sup> Kay paagi sa imo ginasalakay ko ang kabon; kag paagi sa akon Dios ginalumpat ko ang kuta.",
			"30": "<sup>30</sup> Nahanungud sa Dios—ang iya dalanon himpit; ang polong sang Ginoo natilawan; sia taming sa tanan nga nagadangup sa iya.",
			"31": "<sup>31</sup> Kay sin-o bala ang Dios, luwas sa Ginoo? Kag sin-o bala ang igang, luwas sang aton Dios?—",
			"32": "<sup>32</sup> Ang Dios nga nagawagkus sa akon sing kusug, kag nagahimpit sang akon dalanon.",
			"33": "<sup>33</sup> Ginahimo niya ang akon mga tiil kaangay sang mga tiil sang usa nga babayi, kag ginapahamtang niya ako sa akon mataas nga mga duug.",
			"34": "<sup>34</sup> Sia magatudlo sang akon mga kamut sa pag-away, sa bagay nga ang akon mga butkon nagabingat sang pana nga saway.",
			"35": "<sup>35</sup> Nahatagan mo man ako sang taming sang imo kaluwasan, kag ang imo too nga kamut nagapatindug sa akon, kag ang imo pagkalolo nagpadaku sa akon.",
			"36": "<sup>36</sup> Ginpasangkad mo ang akon mga tikang sa idalum nakon, kag ang akon mga tiil wala makadalin-as.",
			"37": "<sup>37</sup> Lagson ko ang akon mga kaaway kag lambuton sila; kag indi ako magbalik tubtub nga mapapas sila.",
			"38": "<sup>38</sup> Palapsan ko sila, agud nga indi na sila makatindug; magakapukan sila sa idalum sang akon mga tiil.",
			"39": "<sup>39</sup> Kay ginwagkusan mo ako sing kusug nga sa inaway; ginpasakup mo sa akon ang mga nagtindug batok sa akon.",
			"40": "<sup>40</sup> Ginpatalikod mo man sa akon ang mga kaaway ko, agud nga mapapas ko ang mga nagadumut sa akon.",
			"41": "<sup>41</sup> Nagtuaw sila, apang wala sing bisan sin-o nga magaluwas, bisan sa Ginoo, apang sia wala magsabat sa ila.",
			"42": "<sup>42</sup> Niyan ginbokbok ko sila subong sang yab-ok sa tampad sang hangin; ginpilak ko sila subong sang lunang sa mga dalan.",
			"43": "<sup>43</sup> Ginluwas mo ako sa mga pagsumpunganay sang katawohan; ginhimo mo ako nga pangolo sang mga pungsud; katawohan nga wala ko makilala magaalagad sa akon.",
			"44": "<sup>44</sup> Sa gilayon nga mabatian nila ako magatuman sila sa akon; ang mga dumuloong magapasakup sa akon.",
			"45": "<sup>45</sup> Ang mga dumuloong magakadula, kag magaabut nga nagakurug gikan sa ila masiput nga mga duug.",
			"46": "<sup>46</sup> Nagakabuhi ang Ginoo; kag pakamaayohon ang akon igang, kag pakataason ang Dios sang akon kaluwasan,",
			"47": "<sup>47</sup> ang Dios nga nagatimalus tungud sa akon kag nagapasakup sang mga katawohan sa idalum nakon;",
			"48": "<sup>48</sup> ginasagup niya ako sa akon mga kaaway; hoo, ginabayaw mo ako sa ibabaw sang mga nagasumpung sa akon; ginaluwas mo ako sa tawo nga malugus.",
			"49": "<sup>49</sup> Busa magapasalamat ako sa imo, O Ginoo, sa tunga sang mga pungsud, kag magaamba sing mga pagdayaw sa imo ngalan.",
			"50": "<sup>50</sup> Magahatag sia sing dakung kaluwasan sa iya hari, kag nagapakita sing malig-on nga paghigugma sa iya hinaplas, kay David kag sa iya kaliwatan sa gihapon."
		},
		"19": {
			"1": "<sup>1</sup> Ang mga langit nagapahayag sang himaya sang Dios; kag ang kahawaan nagapakita sang binuhatan sang iya mga kamut.",
			"2": "<sup>2</sup> Sa adlawadlaw nagahambal, kag sa gab-i-gab-i nagapakita sing ihibalo.",
			"3": "<sup>3</sup> Walay hambal ukon polong; ang ila tingug wala mabatii;",
			"4": "<sup>4</sup> ang ila latid naggowa sa bug-os gid nga duta, kag ang ila mga polong sa ukbung sang kalibutan. Sa ila nagpahamtang sia sing kayangkayang nga sa adlaw,",
			"5": "<sup>5</sup> nga subong sang nobyo nga nagagowa sa iya hulut, kag nagakalipay subong sang makusug nga tawo sa pagdalagan sa iya dalaganon.",
			"6": "<sup>6</sup> Ang iya paggowa kutub sa ukbung sang kalangitan, kag ang iya paglibut tubtub sa mga ukbung sini; kag wala gid sing nalipdan sa iya kainit.",
			"7": "<sup>7</sup> Ang kasogoan sang Ginoo himpit, nga nagapahauli sang kalag; ang pagpamatuud sang Ginoo malig-on, nga nagapaalam sang bunayag;",
			"8": "<sup>8</sup> ang mga pagtolon-an sang Ginoo matarung, nga nagapasadya sa tagiposoon; ang sogo sang Ginoo putli, nga nagapasanag sang mga mata;",
			"9": "<sup>9</sup> ang kahadluk sa Ginoo matinlo, nga nagapadayon sa gihapon; ang mga pagsolondan sang Ginoo matuud, kag matarung sing bug-os.",
			"10": "<sup>10</sup> Halandumon sila sing labi pa sa bulawan, sang sa madamu pa nga bulawan nga bus-og; matam-is pa man sa dugus kag sa mga nagatolo sa uludlan.",
			"11": "<sup>11</sup> Labut pa paagi sa ila ginapaandaman ang imo alagad; sa pagbantay sa ila may dakung balus.",
			"12": "<sup>12</sup> Sin-o bala ang makasapu sang iya mga sayup? hilwaya ako sa akon tinagong mga sayup.",
			"13": "<sup>13</sup> Punggi man ang imo alagad gikan sa hungud nga mga sala; dili sila pagpagahuma sa akon! Niyan manginmatarung ako, kag manginhilway ako sa dakung paglalis.",
			"14": "<sup>14</sup> Kabay nga ang mga polong sang akon baba kag ang pagpamalandong sang akon tagiposoon mahamut-an sa imo itololok, O Ginoo, igang nakon kag manunubus nakon."
		},
		"20": {
			"1": "<sup>1</sup> Ang Ginoo magsabat sa imo sa adlaw sang kagamo! Ang ngalan sang Dios ni Jacob magpahamtang sa imo sa hitaas!",
			"2": "<sup>2</sup> Magpadala sia sa imo sing bulig gikan sa santuario, kag magpabaskug sa imo gikan sa Sion!",
			"3": "<sup>3</sup> Magdumdum sia sang tanan mong halad, kag magbaton sang imo halad-nga-sinonog! Selah",
			"4": "<sup>4</sup> Maghatag sia sa imo sang handum sang tagiposoon mo, kag magtuman sang tanan mong pangabay!",
			"5": "<sup>5</sup> Magadaug kami sa imo kaluwasan, kag sa ngalan sang amon Dios patindugon namon ang mga hayahay namon! Ang Ginoo magatuman sang tanan mong pangayo!",
			"6": "<sup>6</sup> Karon nahibaloan ko nga ang Ginoo nagaluwas sang iya hinaplas; magasabat sia sa iya gikan sa iya balaan nga langit sa nagaluwas nga kusug sang iya too nga kamut.",
			"7": "<sup>7</sup> Ang iban nagasalig sa mga kangga, kag ang iban sa mga kabayo; apang kami magasambit sa ngalan sang Ginoo nga amon Dios.",
			"8": "<sup>8</sup> Sila nagaduko kag nagakapukan; apang kami nagabangon kag nagatindug sing tadlong.",
			"9": "<sup>9</sup> Magluwas, O Ginoo; ang Hari magsabat sa amon kon magpanawag kami."
		},
		"21": {
			"1": "<sup>1</sup> Magakalipay ang hari sa imo kusug, O Ginoo; kag sa imo kaluwasan daw ano kadaku nga pagkalipay niya!",
			"2": "<sup>2</sup> Ginhatagan mo sia sang handum sang iya tagiposoon, kag wala magpugung sang pangabay sang iya mga bibig. Sela",
			"3": "<sup>3</sup> Kay ginasugata mo sia sang mga pagpakamaayo sang kaayohan; ginapurungpurungan mo sia sing bulawan nga bus-og sa iya olo.",
			"4": "<sup>4</sup> Nagpangayo sia sing kabuhi sa imo; ginhatag mo ini sa iya, ang kalawigon sang mga adlaw sa gihapon kag sa gihapon.",
			"5": "<sup>5</sup> Ang iya himaya daku sa imo kaluwasan; ang kadungganan kag pagkahari ginapahamtang mo sa iya.",
			"6": "<sup>6</sup> Kay ginahimo mo sia nga labi gid kabulahan sa gihapon; ginahimo mo sia nga masadya nga may kalipay sa imo atubangan.",
			"7": "<sup>7</sup> Kay ang hari nagasalig sa Ginoo; kag tungud sa malig-on nga paghigugma sang Labing Mataas dili sia mationg.",
			"8": "<sup>8</sup> Tultulon sang imo mga kamut ang tanan mo nga kaaway; tultulon sang imo too nga kamut ang mga nagadumut sa imo.",
			"9": "<sup>9</sup> Himoon mo sila subong sang nagapangalayo nga horno sa tion sang imo kaakig. Ang Ginoo magahalunhon sa ila sa iya kasingkal; kag ang kalayo magalamon sa ila.",
			"10": "<sup>10</sup> Ang ila mga bunga laglagon mo gikan sa duta, kag ang ila kaliwat gikan sa tunga sang mga lalaking anak sang mga tawo.",
			"11": "<sup>11</sup> Kay nagtuyo sila sing malaut batok sa imo, naghunahuna sila sing padugi nga indi sila makasarang sa paghimo.",
			"12": "<sup>12</sup> Kay patalikdon mo sila; handaon mo ang imo mga pana batok sa ila nawung.",
			"13": "<sup>13</sup> Pakataason ka, O Ginoo, sa imo kusug! Sa amo magaamba kami kag magadayaw sang imo gahum."
		},
		"22": {
			"1": "<sup>1</sup> Dios ko, Dios ko, ngaa bala ginbayaan mo ako? Ngaa bala nga tama sa imo kalayo sa pagtabang sa akon, kag sa mga polong sang akon pag-ugayong?",
			"2": "<sup>2</sup> O Dios ko, nagatuaw ako sa imo sa kaadlawon, apang wala ka nagasabat sa akon; kag sa kagab-ihon, apang wala ako nagahipus.",
			"3": "<sup>3</sup> Apang balaan ka, O ikaw nga nagapuyo sa mga pagdayaw sang Israel.",
			"4": "<sup>4</sup> Ang amon mga ginikanan nagsalig sa imo; nagsalig sila, kag ikaw nagluwas sa ila.",
			"5": "<sup>5</sup> Nagtuaw sila sa imo, kag ginluwas; nagsalig sila sa imo, kag wala mahuy-i.",
			"6": "<sup>6</sup> Apang ako ulud, kag indi tawo; kahuluy-an sang mga tawo, kag gintamay sang katawohan.",
			"7": "<sup>7</sup> Ang tanan nga nagatan-aw sa akon nagakadlaw sa akon, nagapangyam-id sila sang bibig, nagalungolungo sila sang olo;",
			"8": "<sup>8</sup> “Panugyan ka sa Ginoo; luwason niya sia, sagupon niya sia, sa ginatan-aw nga nagakalipay sia sa iya!”",
			"9": "<sup>9</sup> Apang ikaw amo ang nagkuha sa akon gikan sa tiyan; ginpasalig mo ako sang yara pa ako sa mga soso sang akon iloy.",
			"10": "<sup>10</sup> Gintugyan ako sa imo gikan sa tiyan; ikaw akon Dios kutub nga gin-anak ako sang akon iloy.",
			"11": "<sup>11</sup> Dili ka magpalayo sa akon, kay ang kagamo malapit kag wala sing matabang.",
			"12": "<sup>12</sup> Ginalibutan ako sang madamu nga baka nga lalaki, ang makusug nga mga baka sang Basan nagkibon sa akon palibut;",
			"13": "<sup>13</sup> naganganga sila sa akon sang ila baba, subong sang manunukub kag nagangurub nga leon.",
			"14": "<sup>14</sup> Ginaula ako kaangay sang tubig, kag nagaliw-as ang tanan ko nga tul-an; ang akon tagiposoon kaangay sang talo, nagakatunaw ini sa sulud nakon;",
			"15": "<sup>15</sup> nagamala ang akon kusug kaangay sang bika, kag ang akon dila nagatapik sa akon mga sulang; gindala mo ako sa yab-ok sang kamatayon.",
			"16": "<sup>16</sup> Kay ginlibutan ako sang mga ido; ginkibon ako sang guban sang mga manughikot sang kalautan; ginpalapsan nila ang akon mga kamut kag ang akon mga tiil—",
			"17": "<sup>17</sup> maisip ko ang tanan ko nga tul-an— nagatolok sila kag nagatan-aw sa akon;",
			"18": "<sup>18</sup> ginabahinbahin nila sa ila ang akon mga panapton, kag ginapapalaran nila ang akon kunup.",
			"19": "<sup>19</sup> Apang dili ka magpalayo sa akon, O Ginoo! O ikaw nga akon panabang, dalidali ka sa pagtabang sa akon!",
			"20": "<sup>20</sup> Luwasa ang akon kalag sa espada, ang akon palangga sa gahum sang ido!",
			"21": "<sup>21</sup> Luwasa ako sa baba sang leon, gikan sa mga sungay sang baka nga talunon ginsabat mo ako!",
			"22": "<sup>22</sup> Ipahayag ko ang imo ngalan sa akon mga utud; sa tunga sang katilingban dayawon ko ikaw:",
			"23": "<sup>23</sup> Kamo nga nagakahadluk sa Ginoo, dayawa sia! Tanan kamo nga kaliwat ni Jacob, himayaa sia, kag magtindug sa kahangawa sa iya, tanan kamo nga kaliwat sang Israel!",
			"24": "<sup>24</sup> Kay wala sia magtamay ukon magkangil-ad sang kapipit-an sang napiotan; kag wala sia magpalipud sang iya nawung gikan sa iya, kondi sang nagtuaw sia sa iya, nagpamati sia.",
			"25": "<sup>25</sup> Ang akon pagdayaw sa daku nga katilingban nagagikan sa imo; bayaran ko ang akon mga saad sa atubangan sang mga nagakahadluk sa iya.",
			"26": "<sup>26</sup> Ang mapainubuson magakaon kag mabusug; dayawon nila ang Ginoo nga nagapangita sa iya! Magkabuhi sing dayon ang inyo tagiposoon!",
			"27": "<sup>27</sup> Magapanumdum kag magabalik sa Ginoo ang tanan nga ukbung sang duta; ang tanan nga kahimataan sang mga pungsud magasimba sa atubangan mo.",
			"28": "<sup>28</sup> Kay iya sang Ginoo ang ginharian, kag sia ang pangolo sa ibabaw sang mga pungsud.",
			"29": "<sup>29</sup> Magakaon kag magasimba ang tanan nga matambok sang duta; magayaub sa atubangan niya ang tanan nga nagapanaug sa yab-ok, sia nga indi makabuhi sang iya kalag.",
			"30": "<sup>30</sup> Isa ka kaliwat magaalagad sa iya; isugid ini nahanungud sa Ginoo sa masonod nga kaliwatan,",
			"31": "<sup>31</sup> magaabut sila kag magapahayag sang iya pagkamatarung sa katawohan nga matawo, nga sia naghimo sini."
		},
		"23": {
			"1": "<sup>1</sup> Ang Ginoo akon manugpahalab, wala sing makulang sa akon;",
			"2": "<sup>2</sup> sa hilaw nga mga halalbon ginapapahuway niya ako. Sa luyo sang mga tubig nga malinaw ginatuytuyan niya ako;",
			"3": "<sup>3</sup> ginapahaulian niya ang akon kalag. Ginatuytuyan niya ako sa mga banas sang pagkamatarung tungud sa iya ngalan.",
			"4": "<sup>4</sup> Bisan nagalatas ako sang nalupyakan sang landong sang kamatayon, wala ako sing kahadlukan nga malaut; kay ikaw kaupud nakon; ang imo sungkud kag ang imo itulukud, nagalipay sila sa akon.",
			"5": "<sup>5</sup> Ginaaman mo ang latok sa atubangan ko sa ginatambungan sang akon mga kaaway; ginahaplas mo ang akon olo sing lana, ang akon tagayan nagaawas.",
			"6": "<sup>6</sup> Sa pagkamatuud ang pagkaayo kag ang kalooy magasonod sa akon sa tanan nga adlaw sang akon kabuhi; kag ako magapuyo sa balay sang Ginoo sa gihapon."
		},
		"24": {
			"1": "<sup>1</sup> Ang duta iya sang Ginoo kag ang iya kabug-osan, ang kalibutan kag ang mga nagapuyo sa iya;",
			"2": "<sup>2</sup> kay ginpasad niya ini sa kadagatan, kag ginpalig-on ini sa mga baha.",
			"3": "<sup>3</sup> Sin-o bala ang magatukad sa bakolod sang Ginoo? Kag sin-o bala ang magatindug sa iya balaan nga duug?",
			"4": "<sup>4</sup> Ang may mga kamut nga matinlo kag tagiposoon nga putli, nga wala magbayaw sang iya kalag sa kabutigan, kag wala magsumpa sing malimbongon.",
			"5": "<sup>5</sup> Sia magabaton sing pagpakamaayo gikan sa Ginoo, kag pagkamatarung gikan sa Dios sang iya kaluwasan.",
			"6": "<sup>6</sup> Amo ini ang kaliwatan sang mga nagapangita sa iya, sang nagapangita sang nawung sang Dios ni Jacob. Sela",
			"7": "<sup>7</sup> Bayawa ang inyo mga olo, O mga gawang! kag magbayaw kamo, O mga ganhaan nga dayon! agud nga magsulud ang Hari sang himaya.",
			"8": "<sup>8</sup> Sin-o bala ang Hari sang himaya? Ang Ginoo, nga makusug kag gamhanan, ang Ginoo, nga gamhanan sa inaway!",
			"9": "<sup>9</sup> Bayawa ang inyo mga olo, O mga gawang! bayawa sila, O mga ganhaan nga dayon! agud nga magsulud ang Hari sang himaya!",
			"10": "<sup>10</sup> Sin-o bala ining Hari sang himaya? Ang Ginoo sang mga kasoldadosan, sia ang Hari sang himaya! Sela"
		},
		"25": {
			"1": "<sup>1</sup> Sa imo, O Ginoo, ginabayaw ko ang akon kalag.",
			"2": "<sup>2</sup> O Dios ko, sa imo nagsalig ako, dili ako pagpakahuy-i; dili pagpadag-a sa akon ang mga kaaway nakon.",
			"3": "<sup>3</sup> Hoo, wala sing bisan sin-o nga nagahulat sa imo nga pakahuy-an; pakahuy-an sila nga nagaluib sa wala sing kabangdanan.",
			"4": "<sup>4</sup> Ipakita sa akon ang imo mga dalanon, O Ginoo; tudloi ako sang imo mga banas.",
			"5": "<sup>5</sup> Tuytuyi ako sa imo kamatooran, kag tudloi ako, kay ikaw amo ang Dios sang akon kaluwasan; sa imo nagahulat ako sa bug-os nga adlaw.",
			"6": "<sup>6</sup> Dumduma, O Ginoo, ang imo mahinoklogon nga mga kalooy kag ang imo malig-on nga paghigugma, kay kutub pa sila sa dumaan.",
			"7": "<sup>7</sup> Dili pagpanumduma ang mga sala sang akon pagkapamatan-on, ukon ang akon mga paglalis; sono sa imo malig-on nga paghigugma dumduma ako, tungud sang imo pagkaayo, O Ginoo!",
			"8": "<sup>8</sup> Maayo kag matadlong ang Ginoo; busa tudloan niya ang mga makasasala sa dalanon.",
			"9": "<sup>9</sup> Tuytuyan niya sa katarungan ang mga mapainubuson, kag tudloan niya sang iya dalanon ang mga mapainubuson.",
			"10": "<sup>10</sup> Ang tanan nga banas sang Ginoo amo ang malig-on nga paghigugma kag kamatooran, sa mga nagabantay sang iya katipan kag sang iya mga pagpamatuud.",
			"11": "<sup>11</sup> Tungud sa imo ngalan, O Ginoo, patawara ang akon kalautan, kay daku ini.",
			"12": "<sup>12</sup> Sin-o bala ang tawo nga nagakahadluk sa Ginoo? Tudloan niya sia sa dalanon nga iya pilion.",
			"13": "<sup>13</sup> Ang iya kalag magapuyo sa katawhayan, kag ang iya kaliwat magapanubli sang duta.",
			"14": "<sup>14</sup> Ang pagpakig-abyan sang Ginoo yara sa ila nga nagakahadluk sa iya, kag sia magapakita sa ila sang iya katipan.",
			"15": "<sup>15</sup> Ang akon mga mata yara gihapon nayon sa Ginoo, kay paluson niya ang akon mga tiil sa pukot.",
			"16": "<sup>16</sup> Balikda ako, kag kalooyi ako; kay mamingaw ako kag napiotan.",
			"17": "<sup>17</sup> Ang mga kagamo sang akon tagiposoon nagadaku, O pagowaa ako sa akon kalisdanan.",
			"18": "<sup>18</sup> Talupangda ang akon kapipit-an kag ang akon kasakitan, kag patawara ang tanan ko nga sala.",
			"19": "<sup>19</sup> Talupangda ang akon mga kaaway kay madamu sila, kag ginadumtan nila ako sa mapintas nga pagdumut.",
			"20": "<sup>20</sup> O bantayi ang akon kalag, kag luwasa ako; dili ako pagpakahuy-i, kay nagadangup ako sa imo.",
			"21": "<sup>21</sup> Ang pagkahalangdon kag ang pagkatadlong magtipig sa akon, kay nagahulat ako sa imo.",
			"22": "<sup>22</sup> Tubsa ang Israel, O Dios, gikan sa tanan niya nga kagamo."
		},
		"26": {
			"1": "<sup>1</sup> Hukmi ako, O Ginoo, kay nagalakat ako sa akon pagkahalangdon, nagsalig man ako sa Ginoo sa walay pagduhaduha.",
			"2": "<sup>2</sup> Usisaa ako, O Ginoo, kag tilawi ako; tilawi ang akon tagiposoon kag ang akon hunahuna.",
			"3": "<sup>3</sup> Kay ang imo malig-on nga paghigugma yari sa atubangan sang akon mga mata, kag nagalakat ako sa imo kamatooran.",
			"4": "<sup>4</sup> Wala ako maglingkod upud sang mga tawo nga butigon, kag indi ako magsimpon sa mga malikumon;",
			"5": "<sup>5</sup> ginadumtan ko ang katilingban sang mga manughikot sing malaut, kag indi maglingkod upud sa mga malauton.",
			"6": "<sup>6</sup> Hinawan ko ang akon mga kamut sa pagkawalay sala, sa amo magalibut ako sa imo halaran, O Ginoo,",
			"7": "<sup>7</sup> agud nga mapabati ko ang tingug sang pagpasalamat, kag masugid ang tanan mong binuhatan nga makatilingala.",
			"8": "<sup>8</sup> O Ginoo, ginahigugma ko ang puluy-an sang imo balay, kag ang duug diin nagapuyo ang imo himaya.",
			"9": "<sup>9</sup> Dili pagtipona ang akon kalag upud sa mga makasasala, ukon ang akon kabuhi upud sa mga tawo nga dugoon,",
			"10": "<sup>10</sup> nga sa ila mga kamut yara ang pagkamalaut, kag ang ila too nga kamut puno sang mga hamham.",
			"11": "<sup>11</sup> Apang nahanungud sa akon, magalakat ako sa akon pagkahalangdon; tubsa ako, kag kalooyi ako.",
			"12": "<sup>12</sup> Ang akon tiil nagatindug sa matapan nga duug; sa mga katilingban pakamaayohon ko ang Ginoo."
		},
		"27": {
			"1": "<sup>1</sup> Ang Ginoo akon kapawa kag akon kaluwasan; sin-o bala ang kahadlukan ko? Ang Ginoo amo ang kalig-onan sang akon kabuhi; sin-o bala ang kahangaw-an ko?",
			"2": "<sup>2</sup> Sang nag-abut sa akon ang mga manughikot sang malaut, sa pagkaon sang akon unud, ang akon mga kasumpung kag ang akon mga kaaway, nasandad sila kag napukan.",
			"3": "<sup>3</sup> Bisan ang kasoldadosan magpahamtang sing dologan batok sa akon, ang akon tagiposoon dili mahadluk; bisan ang inaway mag-abut batok sa akon, walay sapayan magasalig ako.",
			"4": "<sup>4</sup> Isa ka butang ang ginpangayo ko sa Ginoo, nga pangitaon ko; nga makapuyo ako sa balay sang Ginoo sa tanan nga adlaw sang akon kabuhi, sa pagtan-aw sang katahuman sang Ginoo, kag sa pagpamalandong sa iya templo.",
			"5": "<sup>5</sup> Kay sa adlaw sang kagamo tagoon niya ako sa iya layanglayang; sa palasilongan sang iya kayangkayang tagoon niya ako, itungtung niya ako sa igang.",
			"6": "<sup>6</sup> Kag karon ang akon olo manginlabaw sa akon mga kaaway sa palibut nakon; kag magadolot ako sa iya layanglayang sing mga halad sang kasadya; magaamba ako kag magaamba sing mga pagdayaw sa Ginoo.",
			"7": "<sup>7</sup> Pamatii, O Ginoo, kon magtuaw ako sa akon tingug, kalooyi man ako kag sabta ako!",
			"8": "<sup>8</sup> Nagsiling ka, “Pangitaa ang akon nawung.” Ang akon tagiposoon nagsiling sa imo, “Ang imo nawung, Ginoo, pangitaon ko.”",
			"9": "<sup>9</sup> Dili pagpalipdi ang imo nawung sa akon. Dili pag-isikway sa kaakig ang imo alagad, ikaw nangin-akon bulig. Dili ako pagsobola, dili ako pagbayai, O Dios sang akon kaluwasan!",
			"10": "<sup>10</sup> Kon magbiya sa akon ang akon amay kag akon iloy, niyan ang Ginoo magasapopo sa akon.",
			"11": "<sup>11</sup> Tudloi ako sang imo dalanon, O Ginoo; kag tuytuyi ako sa banas nga matapan bangud sang akon mga kaaway.",
			"12": "<sup>12</sup> Dili ako pag-itugyan sa kabubut-on sang akon mga kasumpung; kay ang dimatuud nga mga saksi nagatindug batok sa akon, kag ang mga nagapusnga sing kapintas.",
			"13": "<sup>13</sup> Napunaw ako kuntani kon wala ako magtoo sa pagtan-aw sang pagkaayo sang Ginoo sa duta sang mga buhi.",
			"14": "<sup>14</sup> Hulata ang Ginoo; magpakabakud, kag magpakaisug ang imo tagiposoon; hoo, hulat ka sa Ginoo!"
		},
		"28": {
			"1": "<sup>1</sup> Sa imo, O Ginoo, magapanawag ako; igang nakon, dili ka magpabungul sa akon, basi nga, kon maghipus ka sa akon, manginkaangay ako sa mga nagapanaug sa Boho.",
			"2": "<sup>2</sup> Pamatii ang tingug sang akon mga pag-ampo, kon magtuaw ako sa imo, kon bayawon ko ang akon mga kamut nayon sa imo balaan nga santuario.",
			"3": "<sup>3</sup> Dili ako pagsagnuya upud sang mga malauton, upud sang mga manughikot sang kalautan, nga nagapamolong sing paghidait sa ila mga isigkatawo, apang ang daut yara sa ila mga tagiposoon.",
			"4": "<sup>4</sup> Hatagi sila sono sa ila binuhatan, kag sono sa pagkamalaut sang ila mga ginahimo; hatagi sila sono sa pagpanghikot sang ila mga kamut; hatagi sila sang nagakaigo sa ila.",
			"5": "<sup>5</sup> Bangud nga wala nila ginasapaka ang mga binuhatan sang Ginoo, ukon ang mga pagpanghikot sang iya mga kamut, gub-on niya sila kag dili sila pagpatindugon.",
			"6": "<sup>6</sup> Pagpakamaayohon ang Ginoo! Bangud nga ginpamatian niya ang tingug sang akon pag-ampo.",
			"7": "<sup>7</sup> Ang Ginoo kusug nakon kag taming nakon; ang akon tagiposoon nagsalig sa iya, kag nabuligan ako; busa nagakasadya sing daku ang akon tagiposoon, kag sa akon ambahanon dayawon ko sia.",
			"8": "<sup>8</sup> Ang Ginoo ila kusug, sia kuta sang kaluwasan sa iya hinaplas.",
			"9": "<sup>9</sup> Luwasa ang imo katawohan, kag pakamaayoha ang imo panublion; magmanugpahalab ka nila, kag pas-ana sila sa gihapon."
		},
		"29": {
			"1": "<sup>1</sup> Ipahanungud sa Ginoo, O mga anak sang mga gamhanan, ipahanungud sa Ginoo ang himaya kag kusug.",
			"2": "<sup>2</sup> Ipahanungud sa Ginoo ang himaya nga takus sa iya ngalan; simbaha ang Ginoo sa balaan nga pagpanaput.",
			"3": "<sup>3</sup> Ang tingug sang Ginoo yara sa mga tubig; ang Dios sang himaya nagadaguub, ang Ginoo, sa ibabaw sang madamung tubig.",
			"4": "<sup>4</sup> Ang tingug sang Ginoo gamhanan; ang tingug sang Ginoo puno sang pagkahari.",
			"5": "<sup>5</sup> Ang tingug sang Ginoo nagabali sang mga cedro, ang Ginoo nagabali sang mga cedro sang Libano.",
			"6": "<sup>6</sup> Ginapalumpatlumpat man niya sila kaangay sang mga tinday, ang Libano kag ang Sirion kaangay sang mga tinday nga baka nga talonon.",
			"7": "<sup>7</sup> Ang tingug sang Ginoo nagapihak sang mga dabdab sang kalayo.",
			"8": "<sup>8</sup> Ang tingug sang Ginoo nagapakurug sang kamingawan, ang Ginoo nagapakurug sang kamingawan sang Cades.",
			"9": "<sup>9</sup> Ang tingug sang Ginoo nagapabata sang mga usa nga babayi, kag nagahublas sang mga kagulangan; kag sa iya templo ang tanan nagasiling, “Himaya!”",
			"10": "<sup>10</sup> Ang Ginoo naglingkod subong nga Hari sa Anaw; ang Ginoo nagalingkod subong nga Hari sa gihapon.",
			"11": "<sup>11</sup> Ang Ginoo magahatag sang kusug sa iya katawohan! Ang Ginoo magapakamaayo sang iya katawohan nga may paghidait!"
		},
		"30": {
			"1": "<sup>1</sup> Itib-ong ko ikaw, O Ginoo, kay ginbayaw mo ako, kag wala mo paghimoa nga magkalalipay sa akon ang akon mga kaaway.",
			"2": "<sup>2</sup> O Ginoo nga Dios nakon, nagtuaw ako sa imo, kag gin-ayo mo ako.",
			"3": "<sup>3</sup> O Ginoo, ginbatak mo ang akon kalag gikan sa Sheol, ginbuhi mo ako agud nga indi ako magpanaug sa Boho.",
			"4": "<sup>4</sup> Ambahan sing pagdayaw sa Ginoo, O kamo nga mga balaan niya, kag pasalamat kamo sa iya balaan nga handumanan nga ngalan.",
			"5": "<sup>5</sup> Kay malip-ot lamang ang iya kaakig, ang iya kahamuut sa bug-os nga pagkabuhi. Ang paghibi magapadayon sa kagab-ihon, apang ang kalipay nagaabut sa kaagahon.",
			"6": "<sup>6</sup> Nahanungud sa akon, nagsiling ako sa akon kabuganaan, “Indi ako mationg.”",
			"7": "<sup>7</sup> O Ginoo, gikan sa imo kahamuut nagpatindug ka sing mabakud sang akon bukid; ginlipnan mo ang imo nawung, kag nalisang ako.",
			"8": "<sup>8</sup> Nagtuaw ako sa imo, O Ginoo; kag sa Ginoo nag-ampo ako:",
			"9": "<sup>9</sup> “Ano bala ang kapuslanan sa akon dugo, kon manaug ako sa Boho? Dayawon ka bala sang yab-ok? Magapahayag bala ini sang imo kamatooran?",
			"10": "<sup>10</sup> Pamatii, O Ginoo, kag kalooyi ako! O Ginoo, manginbulig ka nakon!”",
			"11": "<sup>11</sup> Ginbaylohan mo tungud sa akon ang akon paglalaw sing sinaut; gin-uba mo ang akon panapton sa lalaw kag ginwagkusan ako sing kalipay,",
			"12": "<sup>12</sup> sa katuyoan nga ang akon himaya mag-ambahan sing pagdayaw sa imo kag indi maghipus. O Ginoo nga Dios nakon, magapasalamat ako sa imo sa gihapon."
		},
		"31": {
			"1": "<sup>1</sup> Sa imo, O Ginoo, nagadangup ako; dili ako pagpakahuy-i; luwasa ako sa imo pagkamatarung!",
			"2": "<sup>2</sup> Ilingig sa akon ang imo idulungug, luwasa ako sing madali! Magmabakud ka nga igang sa akon, balay sang kabakuran sa pagluwas sa akon!",
			"3": "<sup>3</sup> Kay ikaw amo ang akon igang kag akon kuta; tungud sa imo ngalan ubayi ako kag tuytuyi ako,",
			"4": "<sup>4</sup> palusa ako sa pukot nga ginladlad nila sing tago nga sa akon, kay ikaw akon pamakud.",
			"5": "<sup>5</sup> Sa imo kamut ginatugyan ko ang akon espiritu; ikaw ang nagtubus sa akon, O Ginoo, ikaw nga Dios sang kamatooran.",
			"6": "<sup>6</sup> Ginadumtan ko ang mga nagasapak sang binutig nga mga kadayawan; apang sa Ginoo nagasalig ako.",
			"7": "<sup>7</sup> Magakasadya ako kag magakalipay sa imo malig-on nga paghigugma, kay nakita mo ang akon kapipit-an, nakilala mo ang akon kalag sa kalalat-an,",
			"8": "<sup>8</sup> kag wala mo ako pag-itugyan sa kamut sang kaaway; ginpahamtang mo ang akon mga tiil sa duug nga malapad.",
			"9": "<sup>9</sup> Kalooyi ako, O Ginoo, kay yari ako sa kalisdanan; ang akon mga mata nagapalanghuyus sa kalisud, ang akon kalag kag ang akon lawas man.",
			"10": "<sup>10</sup> Kay ang akon kabuhi nagahagas sa kasubo, kag ang akon mga tuig sa panghayhay; ang akon kusug nagakadula bangud sang akon kalautan, kag ang akon mga tul-an nagakamudmud.",
			"11": "<sup>11</sup> Bangud sang tanan kong kasumpung nanginkahuluy-an ako, sa akon mga kaingud sing lakas gid, kahadlukan sa akon mga kilala; ang mga nakakita sa akon sa gowa nagapalagyo gikan sa akon.",
			"12": "<sup>12</sup> Ginakalimtan ako sa hunahuna subong sang patay nga tawo; kaangay ako sang suludlan nga boong.",
			"13": "<sup>13</sup> Kay nakabati ako sang pagpasipala sang kadam-an— kakugmat sa tagsa ka luyo!— samtang nagahimbon sila sing tingub batok sa akon, nagpadugi sila sa pagkuha sang akon kabuhi.",
			"14": "<sup>14</sup> Apang ako nagsalig sa imo, O Ginoo, nagsiling ako, “Ikaw amo ang akon Dios.”",
			"15": "<sup>15</sup> Ang akon mga tion yara sa imo kamut; luwasa ako sa kamut sang akon mga kaaway kag sa mga nagahingabut sa akon!",
			"16": "<sup>16</sup> Padilaga ang imo nawung sa imo alagad; luwasa ako sa imo malig-on nga paghigugma!",
			"17": "<sup>17</sup> Dili ako pagpakahuy-i, O Ginoo, kay nagpanawag ako sa imo; pakahuy-i ang mga malaut, pahipusa sila sa Sheol.",
			"18": "<sup>18</sup> Mag-apa ang mga bibig nga butigon, nga nagapamolong sing matigdas batok sa matarung nga may bugal kag pagtamay.",
			"19": "<sup>19</sup> O daw ano kadaku sang imo pagkaayo, nga gintigana mo sa mga nagakahadluk sa imo, nga ginhimo mo sa mga nagadangup sa imo, sa atubangan sang mga anak sang mga tawo!",
			"20": "<sup>20</sup> Sa palanagoan sang imo pagtambong tagoon mo sila gikan sa mga pagpuhon sang tawo; tipigan mo sila sing tago sa layanglayang gikan sa sinuay sang mga dila.",
			"21": "<sup>21</sup> Pakamaayohon ang Ginoo, kay ginpahayag niya sa akon sing makatilingala ang iya malig-on nga paghigugma sa banwa nga malig-on.",
			"22": "<sup>22</sup> Nahanungud sa akon, nagsiling ako sa akon kadagmit, “Nautud ako gikan sa atubangan sang imo mga mata.” Walay sapayan ginpamatian mo ang tingug sang akon mga pag-ampo, sang ako nagtuaw sa imo.",
			"23": "<sup>23</sup> Higugmaa ninyo ang Ginoo, tanan kamo nga balaan niya! Ang mga matutum ginatipigan sang Ginoo, kag nagabalus sing bugana sa nagahisayo sing binugalon.",
			"24": "<sup>24</sup> Magpakabakud, kag magpakaisug ang inyo tagiposoon, tanan kamo nga nagalaum sa Ginoo!"
		},
		"32": {
			"1": "<sup>1</sup> Bulahan sia nga ang iya paglalis ginpatawad, nga ang iya sala gintabonan.",
			"2": "<sup>2</sup> Bulahan ang tawo nga wala ginapasangti sang Ginoo sang kalautan, nga sa iya espiritu walay limbong.",
			"3": "<sup>3</sup> Sang naghipus ako, nahagas ang akon mga tul-an tungud sang akon pag-ugayong sa bilog nga adlaw.",
			"4": "<sup>4</sup> Kay sa adlaw kag gab-i mabug-at sa akon ang imo kamut; ang akon kahun-og nagbaylo subong sang kamala sang tingadlaw. Sela",
			"5": "<sup>5</sup> Ginkilala ko ang akon sala sa imo, kag wala ko iglikum ang akon kalautan; ako nagsiling, “Itu-ad ko ang akon mga paglalis sa Ginoo”; niyan ikaw nagpatawad sang kalautan sang akon sala.  Sela",
			"6": "<sup>6</sup> Tungud sini magpangamuyo sa imo ang tagsatagsa nga diosnon; sa tion nga ikaw makita, kon maglambas ang dalagkung mga tubig, indi sila maglambut sa iya.",
			"7": "<sup>7</sup> Ikaw akon palanagoan, ikaw magatipig sa akon gikan sa kagamo; libutan mo ako sing mga ambahanon sang kaluwasan. Sela",
			"8": "<sup>8</sup> Ton-an ko ikaw kag tudloan ikaw sang dalanon nga dapat mo laktan; laygayan ko ikaw nga ang akon mata yara sa ibabaw nimo.",
			"9": "<sup>9</sup> Dili kamo magsubong sa kabayo ukon sa mula, nga walay sing paghangup, nga ang ila mga inugpahagup inugpakagat kag busal sa pagpugong sa ila, basi nga indi sila magpalapit sa imo.",
			"10": "<sup>10</sup> Madamu nga kalisud sa malauton; apang ang nagasalig sa Ginoo libutan sia sang malig-on nga paghigugma.",
			"11": "<sup>11</sup> Magkalipay sa Ginoo, kag magkasadya, O mga matarung, kag magsinggit sa kalipay, tanan kamo nga matadlong sa tagiposoon!"
		},
		"33": {
			"1": "<sup>1</sup> Magkasadya sa Ginoo, O kamo nga mga matarung! Ang pagdayaw matahum sa mga matadlong.",
			"2": "<sup>2</sup> Magpasalamat sa Ginoo sa arpa, amba sing mga pagdayaw sa iya sa salterio nga may napulo ka cuerdas!",
			"3": "<sup>3</sup> Amba kamo sa iya sa bag-ong ambahanon, magkuskus sing sinampaton, nga matonog.",
			"4": "<sup>4</sup> Kay ang polong sang Ginoo matarung; kag ang bug-os niyang binuhatan nahimo sa katutum.",
			"5": "<sup>5</sup> Sia nagahigugma sang pagkamatarung kag katarungan; ang duta puno sang malig-on nga paghigugma sang Ginoo.",
			"6": "<sup>6</sup> Tungud sa polong sang Ginoo nahimo ang kalangitan, kag ang bug-os nga kasoldadosan nila paagi sa ginhawa sang iya baba.",
			"7": "<sup>7</sup> Ginatipon niya sing tingub subong sang tinumpok ang mga tubig sang dagat; ang kadadalman ginapahamtang niya sa mga balay nga suluptan.",
			"8": "<sup>8</sup> Magkahadluk sa Ginoo ang bug-os nga duta, magtahud sa iya ang tanan nga pumuluyo sang kalibutan!",
			"9": "<sup>9</sup> Kay nagpamolong sia, kag ini nahimo; nagsogo sia, kag ini naglig-on.",
			"10": "<sup>10</sup> Ang Ginoo nagalaglag sang laygay sang mga pungsud; ginawala niya ang mga hunahuna sang mga katawohan.",
			"11": "<sup>11</sup> Ang laygay sang Ginoo nagapadayon sing malig-on sa gihapon, ang mga painoino sang iya tagiposoon sa tanan nga kaliwatan.",
			"12": "<sup>12</sup> Bulahan ang pungsud nga ang iya Dios ang Ginoo, ang katawohan nga iya ginpili nga iya palanublion nga kaugalingon!",
			"13": "<sup>13</sup> Gikan sa langit nagatamud ang Ginoo, ginatan-aw niya ang tanan nga anak sang mga tawo;",
			"14": "<sup>14</sup> gikan sa duug sang iya puluy-an nagatamud sia sa tanan nga pamuluyo sang duta,",
			"15": "<sup>15</sup> sia nga nagahuman sang mga tagiposoon nila nga tanan, nga nagapatugsiling sang tanan nila nga binuhatan.",
			"16": "<sup>16</sup> Wala sing hari nga naluwas sang kadam-an sang kasoldadosan; ang gamhanan nga tawo wala maluwas paagi sa daku nga kusug.",
			"17": "<sup>17</sup> Ang kabayo walay pulus nga butang nga kalig-onan, kag wala sing ginaluwas bisan sin-o paagi sa iya daku nga gahum.",
			"18": "<sup>18</sup> Yari karon, ang mata sang Ginoo yara sa ibabaw sang mga nagakahadluk sa iya, sa mga nagalaum sa iya malig-on nga paghigugma,",
			"19": "<sup>19</sup> sa pagluwas sang ila mga kalag sa kamatayon, kag sa pagbuhi sa ila sa tiggulutum.",
			"20": "<sup>20</sup> Ang amon kalag naghulat sa Ginoo; sia amon kabulig kag amon taming.",
			"21": "<sup>21</sup> Kay sa iya nagakasadya ang amon tagiposoon, bangud nga nagsalig kami sa iya balaan nga ngalan.",
			"22": "<sup>22</sup> O Ginoo, magmanginyari sa amon ang imo malig-on nga paghigugma, sono sa amon paglaum sa imo."
		},
		"34": {
			"1": "<sup>1</sup> Pakamaayohon ko ang Ginoo sa tanan nga tion; ang iya pagdayaw manginsa akon baba sing dalayon.",
			"2": "<sup>2</sup> Sa Ginoo magapabugal ang akon kalag; ang mapainubuson magapamati sini kag magakalipay.",
			"3": "<sup>3</sup> O pakadakua ang Ginoo upud sa akon, kag magpakataas kita sang iya ngalan!",
			"4": "<sup>4</sup> Ginpangita ko ang Ginoo, kag ginsabat niya ako, kag ginluwas niya ako sa tanan ko nga kahadluk.",
			"5": "<sup>5</sup> Nagtolok sila sa iya, kag nagkasadya; kag ang ila mga nawung indi mahuy-an.",
			"6": "<sup>6</sup> Ini nga makalolooy nga tawo nagtuaw, kag ginpamatian sia sang Ginoo, kag ginluwas sia sa tanan niya nga kagamo.",
			"7": "<sup>7</sup> Ang manugtunda sang Ginoo nagpahamtang sing dologan sa palibut sang mga nagakahadluk sa iya, kag nagaluwas sa ila.",
			"8": "<sup>8</sup> O tilawi kag tan-awa nga maayo ang Ginoo! Bulahan ang tawo nga nagadangup sa iya!",
			"9": "<sup>9</sup> O kahadluki ninyo ang Ginoo, kamo nga iya balaan, kay wala sing nakulang sa mga nagakahadluk sa iya!",
			"10": "<sup>10</sup> Ang totoy nga mga leon nawad-an kag nagaantus sing gutum; apang ang mga nagapangita sa Ginoo indi makulangan sing bisan ano nga maayo nga butang.",
			"11": "<sup>11</sup> Kari, O mga anak, pamatii ninyo ako, tudloan ko kamo sang kahadluk sa Ginoo.",
			"12": "<sup>12</sup> Sin-o bala ang tawo nga nagahandum sing kabuhi, kag nagahigugma sing madamu nga mga adlaw, agud nga makakita sia sing kaayohan?",
			"13": "<sup>13</sup> Andami ang imo dila gikan sa malaut, kag ang imo mga bibig gikan sa pagpamolong sing limbong.",
			"14": "<sup>14</sup> Palayo ka sa malaut, kag himoa ang maayo; pangitaa ang paghidait, kag sondon ini.",
			"15": "<sup>15</sup> Ang mga mata sang Ginoo yara nayon sa mga matarung, kag ang iya mga idulungug bukas sa pagtuaw nila.",
			"16": "<sup>16</sup> Ang nawung sang Ginoo batok sa mga nagahimo sing malaut, sa pagpanas sa duta sang handumanan nila.",
			"17": "<sup>17</sup> Ang matarung nagtuaw, kag ang Ginoo nagpamati, kag nagluwas sa ila sa tanan nila nga kalisdanan.",
			"18": "<sup>18</sup> Ang Ginoo malapit sa mga boong sing tagiposoon, kag nagaluwas sang mga mahinulsulon sa espiritu.",
			"19": "<sup>19</sup> Madamu ang kapipit-an sang matarung; apang ang Ginoo nagaluwas sa iya sa sini tanan sa ila.",
			"20": "<sup>20</sup> Sia nagabantay sa tanan niya nga tul-an; wala sing isa sa ila nga naboong.",
			"21": "<sup>21</sup> Ang malaut magapatay sang malauton; kag ang mga nagadumut sa matarung tagudilian.",
			"22": "<sup>22</sup> Ang Ginoo nagatubus sang kalag sang iya mga alagad; wala sing bisan sin-o sang mga nagadangup sa iya nga tagudilian."
		},
		"35": {
			"1": "<sup>1</sup> Pakigsumpung ka, O Ginoo, sa mga nagasumpung sa akon; awaya ang mga nagaaway sa akon!",
			"2": "<sup>2</sup> Gamit sang taming kag kalasag, kag tindug sa pagbulig sa akon!",
			"3": "<sup>3</sup> Gabuta man ang bankaw kag sumbiling batok sa mga nagalagas sa akon! Isiling sa akon kalag, “Ako ang imo kaluwasan!”",
			"4": "<sup>4</sup> Pakahuy-i sila kag kuhai sing kadungganan ang mga nagatinguha sang akon kalag! Patalikda sila kag palibuga ang mga nagapadugi sang kasamaran nakon!",
			"5": "<sup>5</sup> Manginsubong sila sang labhang sa tampad sang hangin, kag ang manugtunda sang Ginoo nagatabog sa ila!",
			"6": "<sup>6</sup> Ang ila dalanon magmadulum kag magmadanlug, kag ang manugtunda sang Ginoo nagalagas sa ila!",
			"7": "<sup>7</sup> Kay sa wala sing kabangdanan gintago nila nga sa akon ang ila siod; sa wala sing kabangdanan nagkutkut sila sing boho nga sa akon kalag.",
			"8": "<sup>8</sup> Paabuta nga dimahibaloan ang kalaglagan sa iya! Kag ipadakup sia sang iya pukot nga gintago niya; pahologa sia sa sini nga may kalaglagan!",
			"9": "<sup>9</sup> Niyan magakalipay ang akon kalag sa Ginoo, magakasadya sia sa iya kaluwasan.",
			"10": "<sup>10</sup> Ang tanan ko nga tul-an magasiling, “O Ginoo, sin-o bala ang kaangay sa imo, nga nagaluwas sang makalolooy sa iya nga tama pa kakusug sa iya, ang makalolooy kag ang may kinawad-on gikan sa nagapangawat sa iya?”",
			"11": "<sup>11</sup> Nagatindug ang dimatarung nga mga saksi; nagapamangkot sila sang mga butang nga wala ko mahibaloi.",
			"12": "<sup>12</sup> Ginabalusan nila ako sing malaut sa baylo sang maayo; nagakasubo ang akon kalag.",
			"13": "<sup>13</sup> Apang nahanungud sa akon, sang sila nagmasakit— ang akon panapton panapton nga sako, ginpiotan ko ang akon kalag sa pagpuasa. Ang akon pagpangamuyo nagbalik sa akon dughan,",
			"14": "<sup>14</sup> ako nagginawi subong nga sia akon abyan ukon akon utud; nagduko ako nga nagalalaw subong sang isa nga nagahaya sa iya iloy.",
			"15": "<sup>15</sup> Apang sa akon kalalat-an sila nagkalipay, nagtipon sila sing tingub batok sa akon; ang mga piang nga wala ko makilal-i nagbutangbutang sa akon sa walay untat;",
			"16": "<sup>16</sup> kaangay sang mapasipalahon nga mga manug-uligyat sa mga piesta, nagbagrut sila sa akon sang ila mga ngipon.",
			"17": "<sup>17</sup> O Ginoo, tubtub bala san-o ang pagtan-aw mo? Sagupa ang akon kalag gikan sa ila kalaglagan, ang akon palangga gikan sa mga leon!",
			"18": "<sup>18</sup> Magapasalamat ako sa imo sa daku nga katilingban; magadayaw ako sa imo sa tunga sang madamu nga katawohan.",
			"19": "<sup>19</sup> Dili pagpakalipaya sing malimbungon sa akon ang akon mga kaaway, kag dili sila pagpapangilaya sa mata ang mga nagadumut sa akon sa wala sing kabangdanan.",
			"20": "<sup>20</sup> Kay wala sila nagapamolong sing paghidait, kondi sa mga malinong sa duta nagapadugi sila sing mga polong nga malimbongon.",
			"21": "<sup>21</sup> Ginhitad nila batok sa akon ang ila baba; nagsiling sila, “Aha, Aha! nakit-an ini sang amon mga mata!”",
			"22": "<sup>22</sup> Nakita mo ini, O Ginoo; indi maghipus! O Ginoo, indi magpalayo sa akon!",
			"23": "<sup>23</sup> Pukawa ang kaugalingon mo, magmata sa katarungan nga naigo sa akon, sa akon kahimtangan, Dios ko kag Ginoo ko!",
			"24": "<sup>24</sup> Hukmi ako, O Ginoo, nga akon Dios, sono sa imo pagkamatarung; kag dili sila pagpakalipaya sa akon!",
			"25": "<sup>25</sup> Dili sila pagpasilinga sa ila tagiposoon, “Aha, amo ini ang buut namon!” Dili sila pagpasilinga, “Nalamon namon sia.”",
			"26": "<sup>26</sup> Pakahuy-i kag paliboga sing tingub ang mga nagakalipay sa kasamaran nakon! Panapti sila sing kahuya kag pagkadidungganon ang mga nagapakadaku sang ila kaugalingon batok sa akon!",
			"27": "<sup>27</sup> Pahugyawa sila sa kalipay kag pasadyaha ang mga nagadampig sa akon matarung nga kahimtangan, kag pasilinga sila sing dalayon, “Daku ang Ginoo, nga may kalipay sa kauswagan sang iya alagad!”",
			"28": "<sup>28</sup> Niyan ang akon dila magahambal sang imo pagkamatarung kag sang imo pagdayaw sa bug-os nga adlaw."
		},
		"36": {
			"1": "<sup>1</sup> Ang paglalis sang malauton nagasiling sa akon sa sulud sang akon tagiposoon; wala sing kahadluk sa Dios sa atubangan sang iya mga mata.",
			"2": "<sup>2</sup> Kay nagaologolog sia sa iya kaugalingon sa iya mga mata nga ang iya kalautan indi masapwan kag dumtan.",
			"3": "<sup>3</sup> Ang mga polong sang iya baba kalautan kag limbong; nag-untat sia sa pagkamaalam kag paghimo sing maayo.",
			"4": "<sup>4</sup> Sa iya higdaan nagapadugi sia sing kalautan; nagapahamtang sia sang iya kaugalingon sa dalanon nga indi maayo; wala niya pagkangil-ari ang malaut.",
			"5": "<sup>5</sup> Ang imo malig-on nga paghigugma, O Ginoo, yara sa mga langit, nagalambut tubtub sa mga kahawaan ang imo katutum.",
			"6": "<sup>6</sup> Ang imo pagkamatarung kaangay sang mga bukid sang Dios, ang imo paghukom daku nga kadadalman; O Ginoo, ikaw nagatipig sang tawo kag sapat.",
			"7": "<sup>7</sup> Daw ano ka bilidhon sang imo malig-on nga paghigugma, O Dios! Ang mga anak sang mga tawo nagadangup sa idalum sang landong sang imo mga pakpak.",
			"8": "<sup>8</sup> Mabusug sila sing bugana sang tambok sang imo balay, kag paimnon mo sila sang suba sang imo mga kalipayan.",
			"9": "<sup>9</sup> Kay sa imo yara ang tuburan sang kabuhi; sa imo kapawa makakita kami sing kapawa.",
			"10": "<sup>10</sup> O padayona ang imo malig-on nga paghigugma sa mga nakakilala sa imo, kag ang imo pagkamatarung sa matadlong sing tagiposoon!",
			"11": "<sup>11</sup> Dili pagpaabuta batok sa akon ang tiil sang bugal, kag dili pagpataboga sa akon ang kamut sang malauton.",
			"12": "<sup>12</sup> Yara nagakapukan ang mga manughikot sang kalautan, ginatikwang sila pa idalum, kag indi na makabangon."
		},
		"37": {
			"1": "<sup>1</sup> Dili ka magkaakig bangud sang mga manughikot sing malaut, dili magkahisa sa mga nagahimo sing pagkadimatarung!",
			"2": "<sup>2</sup> Kay kaangay sang hilamon galabon sila sing madali, kag malaya subong sang gamhon nga hilaw.",
			"3": "<sup>3</sup> Salig sa Ginoo, kag himoa ang maayo; puyo sa duta kag kaon sa iya katutum.",
			"4": "<sup>4</sup> Kalipay ka man sa Ginoo, kag hatagan ka niya sang mga handum sang imo tagiposoon.",
			"5": "<sup>5</sup> Itugyan sa Ginoo ang imo dalanon; salig man sa iya, kag himoon niya ini.",
			"6": "<sup>6</sup> Kay palakton niya ang imo pagkamatarung subong sang kapawa, kag ang imo katarungan subong sang kaodtohon.",
			"7": "<sup>7</sup> Pahuway sa Ginoo, kag hulat sing mapailubon sa iya; dili ka magkaakig bangud sa iya nga nagauswag sa iya dalanon, bangud sang tawo nga nagahimo sing mga padugi nga malaut!",
			"8": "<sup>8</sup> Untati ang kaagig, kag bayai ang kasingkal! Dili ka magkaakig, ini nagapadulong lamang sa malaut nga buhat.",
			"9": "<sup>9</sup> Kay utdon ang mga manughikot sing malaut; apang ang mga nagahulat sa Ginoo magapanubli sang duta.",
			"10": "<sup>10</sup> Kay sa diotay pa nga tion, kag ang malauton wala na; bisan talupangdon mo sing makugihon ang iya duug, wala na sia didto.",
			"11": "<sup>11</sup> Apang ang mapainubuson magapanubli sang duta, kag magakalipay sila sa kabuganaan sang paghidait.",
			"12": "<sup>12</sup> Ang malauton nagapuhon batok sa matarung, kag ginapabagrutan sia sang mga ngipon niya;",
			"13": "<sup>13</sup> apang ang Ginoo magakadlaw sa iya, kay ginatan-aw niya nga nagaabut ang iya adlaw.",
			"14": "<sup>14</sup> Ang malauton nakagabut sang espada kag nakabingat sang ila mga pana, sa pagpukan sang imol kag sang may kinawad-on, sa pagpatay sang mga matadlong sa dalanon;",
			"15": "<sup>15</sup> ang ila espada magasulud sa ila kaugalingon nga tagiposoon, kag ang ila mga pana balion.",
			"16": "<sup>16</sup> Maayo pa ang diotay nga iya sang matarung sang sa kabuganaan sang madamu nga malauton.",
			"17": "<sup>17</sup> Kay ang mga butkon sang malauton balion; apang ang Ginoo nagatib-ong sang matarung.",
			"18": "<sup>18</sup> Kilala sang Ginoo ang mga adlaw sang himpit, kag ang ila panublion manginsa gihapon;",
			"19": "<sup>19</sup> indi sila mahuy-an sa tion nga malaut, kag sa mga adlaw sang tiggulutum busgon sila.",
			"20": "<sup>20</sup> Apang ang malauton mawala; ang mga kaaway sang Ginoo manginsubong sang tambok sang mga cordero, mapapas sila—kaangay sa aso mapapas sila.",
			"21": "<sup>21</sup> Ang malauton nagahulam, kag wala nagabayad, apang ang matarung nagahikalooy kag nagahatag;",
			"22": "<sup>22</sup> kay ang mga ginpakamaayo sang Ginoo magapanubli sang duta, apang ang mga ginpakamalaut niya utdon.",
			"23": "<sup>23</sup> Ang Ginoo nagapalig-on sang mga paglakat sang tawo, kag nagakalipay sia sa iya dalanon;",
			"24": "<sup>24</sup> bisan mapukan sia, indi sia mapukan sing bug-os, kay ang Ginoo nagabayaw sa iya sa kamut.",
			"25": "<sup>25</sup> Nanginpamatan-on ako, kag karon tigulang na; apang wala ako makakita nga ang matarung ginpabayaan ukon ang iya kaliwat nga nagapakilimos sing kalan-on.",
			"26": "<sup>26</sup> Sa bug-os nga adlaw nagahikalooy sia kag nagapahulam; kag ang iya kaliwat ginapakamaayo.",
			"27": "<sup>27</sup> Palayo sa malaut, kag himoa ang maayo; sa amo magkabuhi sa gihapon.",
			"28": "<sup>28</sup> Kay ang Ginoo nagahigugma sang katarungan; wala nagabiya sa iya mga balaan. Ginatipigan sila sing dayon, apang ang kaliwat sang mga malauton utdon.",
			"29": "<sup>29</sup> Ang mga matarung magapanubli sang duta, kag magapuyo dira sa gihapon.",
			"30": "<sup>30</sup> Ang baba sang matarung nagahambal sang kaalam, kag ang iya dila nagapamolong sing katarungan.",
			"31": "<sup>31</sup> Ang kasogoan sang iya Dios yara sa iya tagiposoon; wala sing bisan ano sang iya mga tikang nga madalin-as.",
			"32": "<sup>32</sup> Ang malauton nagatiid sang matarung, kag nagatinguha sa pagpatay sa iya.",
			"33": "<sup>33</sup> Ang Ginoo indi magbiya sa iya sa kamut niya, ukon magtagudili sa iya kon hukman sia.",
			"34": "<sup>34</sup> Hulata ang Ginoo, kag bantayi ang iya dalanon, kag sia magapataas sa imo sa pagpanubli sang duta; kon ang malauton utdon makita mo ini.",
			"35": "<sup>35</sup> Nakita ko ang malauton sa dakung gahum, kag nagagapa sia subong sang kahoy nga hilaw sa iya kaugalingon nga duta.",
			"36": "<sup>36</sup> Apang ang isa nag-agi, kag, yari karon, wala na sia; ginpangita ko sia, apang wala na sia makita.",
			"37": "<sup>37</sup> Tandai ang himpit nga tawo, kag tan-awa ang matadlong, kay may malipayon nga katapusan sa tawo nga makidaiton.",
			"38": "<sup>38</sup> Nahanungud sa mga malalison laglagon sila sing tingub; ang katapusan sang mga malauton utdon.",
			"39": "<sup>39</sup> Ang kaluwasan sang matarung nagagikan sa Ginoo; sia pamakud nila sa tion sang kalisdanan.",
			"40": "<sup>40</sup> Ang Ginoo nagatabang sa ila kag nagasagup sa ila; ginasagup niya sila sa mga malauton, kag ginaluwas sila, bangud nga nagdangup sila sa iya."
		},
		"38": {
			"1": "<sup>1</sup> O Ginoo, dili ako pagsabdonga sa imo kasingkal, kag dili ako pagsiloti sa imo mainit nga kaakig!",
			"2": "<sup>2</sup> Kay ang imo mga baslay nagaungut sa akon, kag ang imo kamut nagapisga sa akon sing tama.",
			"3": "<sup>3</sup> Walay maayo sa akon unud bangud sang imo kaalipungut; walay maayo sa akon mga tul-an bangud sang akon sala.",
			"4": "<sup>4</sup> Kay ang akon mga kalautan nagalapaw sa akon olo; subong sang mabug-at nga lulan lakas sila kabug-at sa akon.",
			"5": "<sup>5</sup> Ang akon mga pilas makangilil-ad kag dunut bangud sang akon kabuangan,",
			"6": "<sup>6</sup> naluyahan ako kag nagasioktut sing tama; nagakalisud ako sa bug-os nga adlaw.",
			"7": "<sup>7</sup> Kay ang akon mga balikawang puno sang paso, kag walay maayo sa akon unud.",
			"8": "<sup>8</sup> Ginapunaw ako kag nahanog sing tama; nag-ugayong ako tungud sang kagumon sang akon tagiposoon.",
			"9": "<sup>9</sup> Ginoo, ang tanan kong handum yara sa atubangan mo, ang akon pag-ugayong wala malipdi sa imo.",
			"10": "<sup>10</sup> Ang akon tagiposoon nagakubakuba, wala na ako sing kusug; nahanungud sang kapawa sang akon mga mata—ini man wala na sa akon.",
			"11": "<sup>11</sup> Ang akon mga hinigugma kag mga abyan nagapalayo sa akon kalalat-an, kag ang akon mga himata nagatindug sa malayo.",
			"12": "<sup>12</sup> Sila man nga nagatinguha sang akon kabuhi nagabutang sing mga tiglapak nga sa akon, ang mga nagatinguha sang akon kasamaran nagapamolong sing mga butang nga madauton, kag nagapainoino sing mga limbong sa bug-os nga adlaw.",
			"13": "<sup>13</sup> Apang ako subong sang bungul nga tawo, indi makabati, subong ako sang apa nga tawo nga wala nagatikab sang iya baba.",
			"14": "<sup>14</sup> Hoo, subong ako sang tawo nga indi makabati, kag sa iya baba wala sing mga pagsaway.",
			"15": "<sup>15</sup> Kay sa imo, O Ginoo, nagalaum ako; ikaw magasabat, O Ginoong Dios nakon.",
			"16": "<sup>16</sup> Kay nagsiling ako, “Basi nga magkasadya sila sa ibabaw nakon, kon ang akon tiil makadalin-as nagapakadaku sila batok sa akon!”",
			"17": "<sup>17</sup> Kay daw mapukan na ako, kag ang akon kasubo yara sa atubangan ko sing dalayon.",
			"18": "<sup>18</sup> Kay ipahayag ko ang akon kalautan, magakasubo ako tungud sang akon sala.",
			"19": "<sup>19</sup> Apang ang akon mga kaaway maabtik kag mabakud, kag ang mga nagadumut sa akon sa walay kamatooran nagadamu.",
			"20": "<sup>20</sup> Sila man nga nagabalus sing malaut tungud sa maayo mga kasumpung nakon bangud nga ginasonod ko ang butang nga maayo.",
			"21": "<sup>21</sup> Dili ako pagbayai, O Ginoo! O Dios nakon, dili ka magpalayo sa akon!",
			"22": "<sup>22</sup> Dalidali ka sa pagtabang sa akon, O Ginoo, kaluwasan nakon!"
		},
		"39": {
			"1": "<sup>1</sup> Nagsiling ako, “Magaandam ako sa akon mga dalanon, agud nga indi ako makasala sa akon dila; busalan ko ang akon baba, samtang ang malauton yari sa akon atubangan.”",
			"2": "<sup>2</sup> Nag-apa ako kag naghipus, naghipus ako sa walay pulus; ang akon kasubo natublag,",
			"3": "<sup>3</sup> ang akon tagiposoon mainit sa sulud nakon. Samtang nagapamalandong ako, ang kalayo nagdabdab; niyan nagpamolong ako sa akon dila:",
			"4": "<sup>4</sup> “Ginoo, pakilalaha ako sang akon katapusan, kag sang takus sang akon mga adlaw kon ano ini; pakilalaha ako kon daw ano ang kapigaw nakon!",
			"5": "<sup>5</sup> Yari karon, ginhimo mo ang akon mga adlaw subong sang mga dapal, kag ang akon bug-os nga pagkabuhi subong nga wala sa atubangan mo. Sa pagkamatuud ang tagsa ka tawo sa iya labing maayo nga kahimtangan kadayawan nga bug-os! Sela",
			"6": "<sup>6</sup> Sa pagkamatuud ang tagsa ka tawo nagalakat nga nagapadayawdayaw! Sa pagkamatuud ginalibogan sila sa walay pulus; nagatumpok sia sing manggad, kag wala makahibalo kon sin-o ang magatipon sa ila!",
			"7": "<sup>7</sup> “Kag karon, Ginoo, ano bala ang ginahulat ko? Ang akon paglaum yara sa imo.",
			"8": "<sup>8</sup> Luwasa ako sa tanan kong paglalis. Dili ako paghimoa nga palakahuy-an sang buangbuang!",
			"9": "<sup>9</sup> Nag-apa ako, wala ako magtikab sang akon baba; bangud nga ikaw naghimo sini.",
			"10": "<sup>10</sup> Kuhaa sa akon ang imo bunal; nagakahagas ako tungud sa hampak sang imo kamut.",
			"11": "<sup>11</sup> Kon ikaw sa mga pagsabdong ginatudloan ang tawo tungud sa kalautan, ginadula mo ang iya katahum kaangay sang sugbasugba; sa pagkamatuud ang tagsa ka tawo kadayawan. Sela",
			"12": "<sup>12</sup> “O Ginoo, pamatii ang akon pangamuyo, kag dungga ang akon pagtuaw; dili ka maghipus sa akon mga luha! Kay dumuloong ako sa imo, manlulugayaw, subong sang tanan kong ginikanan.",
			"13": "<sup>13</sup> Paiwaya ako, agud nga maulian ang akon kusug, sa wala pa ako maghalin diri kag mawala na!”"
		},
		"40": {
			"1": "<sup>1</sup> Naghulat ako sa Ginoo sing mapailubon; naglingig sia sa akon kag nagpamati sang akon pagtuaw.",
			"2": "<sup>2</sup> Ginbatak man niya ako pagowa sa boho nga makakulugmat, gikan sa laputyak nga lunang, kag gintongtong niya ang akon mga tiil sa igang, nga ginpalig-on niya ang akon mga tikang.",
			"3": "<sup>3</sup> Ginbutangan niya ang akon baba sing bag-ong ambahanon, ang pagdayaw sa amon Dios. Madamu ang makakita sini kag mahadluk, kag magasalig sa Ginoo.",
			"4": "<sup>4</sup> Bulahan ang tawo nga ang iya pagsalig ang Ginoo, nga wala nagasapak sa mga bugalon, sa mga nagaliso sa kabutigan!",
			"5": "<sup>5</sup> O Ginoo, nga akon Dios, madamu ang makatilingala nga buhat nga imo nahimo, kag ang imo mga hunahuna ayon sa amon; dili sila mapaanggid sa imo! Kon ako magpahayag kag magpamolong nahanungud sa ila, labi pa sila kadamu sa maisipan.",
			"6": "<sup>6</sup> Wala ka nagakalipay sa halad kag dolot; ginbuksan mo ang akon mga idulungug. Wala ka magkinahanglan sang halad-nga-sinonog kag halad-tungud-sa-sala.",
			"7": "<sup>7</sup> Niyan nagsiling ako, “Yari karon, nagakari ako; sa linukutan sang tolon-an nasulat nahanungud sa akon;",
			"8": "<sup>8</sup> nagakalipay ako sa paghimo sang imo kabubut-on, O Dios ko; ang imo kasogoan yari sa sulud sang akon tagiposoon.”",
			"9": "<sup>9</sup> Nabantala ko ang malipayon nga mga balita sang katarungan sa dakung pagtilipon; yari karon, dili ako magpugung sang akon mga bibig, O Ginoo, ikaw nakahibalo.",
			"10": "<sup>10</sup> Wala ko pagtagoa ang imo pagkamatarung sa sulud sang akon tagiposoon, ginpahayag ko ang imo katutum kag ang imo kaluwasan; wala ko pag-ilikum ang imo malig-on nga paghigugma kag ang imo kamatooran sa daku nga pagtilipon.",
			"11": "<sup>11</sup> O Ginoo, dili pagpunggi sa akon ang imo mahinoklogon nga kalooy, magtipig sa akon sing dalayon ang imo malig-on nga paghigugma kag ang imo kamatooran!",
			"12": "<sup>12</sup> Kay ginlibutan ako sing mga kalaut nga dimaisip; ang akon mga kalautan naglambut sa akon, sa bagay nga indi ako makatangla; labi pa sila kadamu sa mga buhok sang akon olo; ang akon tagiposoon nagbiya sa akon.",
			"13": "<sup>13</sup> O Ginoo, magmahamuut ka sa pagluwas sa akon! Dalidali ka sa pagtabang sa akon, O Ginoo!",
			"14": "<sup>14</sup> Pakahuy-i kag palibogi sila sing tingub nga nagatinguha sa paglaglag sang akon kalag; paisula sila kag dalha sa kahuluy-an ang mga nagakalipay sa akon kasamaran!",
			"15": "<sup>15</sup> Magmingaw sila bangud sang ila kahuluy-an, ang mga nagasiling sa akon, “Aha, Aha!”",
			"16": "<sup>16</sup> Magkalipay kag magkasadya sa imo ang tanan nga nagapangita sa imo; ang nagahigugma sang imo kaluwasan magsiling sing dalayon, “Daku ang Ginoo!”",
			"17": "<sup>17</sup> Ako imol kag nawad-an; apang ang Ginoo nagahunahuna sa akon. Ikaw kabulig ko kag manluluwas ko; dili ka magdugay, O Dios ko!"
		},
		"41": {
			"1": "<sup>1</sup> Bulahan ang nagapatugsiling sang maluya! Ang Ginoo magaluwas sa iya sa adlaw sang kalaut;",
			"2": "<sup>2</sup> tipigan sia sang Ginoo kag bantayan sia nga buhi; kag manginbulahan sia sa duta; kag indi mo sia pag-itugyan sa kabubut-on sang iya mga kaaway.",
			"3": "<sup>3</sup> Sakdagon sia sang Ginoo sa higdaan sang pag-antus; ginabaylohan mo ang bug-os niya nga higdaan sa iya pagbalatian.",
			"4": "<sup>4</sup> Ako nagsiling, “O Ginoo, kalooyi ako; ayoha ang akon kalag, kay nakasala ako batok sa imo!”",
			"5": "<sup>5</sup> Ang akon mga kaaway nagapamolong sing malaut batok sa akon: “San-o pa bala sia mapatay, kag ang iya ngalan mawala?”",
			"6": "<sup>6</sup> Kag kon magpakigkita sia sa akon, nagapamolong sia sing kabutigan, ang iya tagiposoon nagatipon sa iya kaugalingon sing kalautan; kon maggowa sia, ginasugid niya ini.",
			"7": "<sup>7</sup> Ang tanan nga nagadumut sa akon nagahinutikay sing tingub batok sa akon; nagapadugi sila batok sa akon sing kasamaran ko.",
			"8": "<sup>8</sup> “Ang malaut nga balatian,” nagasiling sila, “nagatapik sa iya; karon nga nagahigda sia indi na sia magbangon.”",
			"9": "<sup>9</sup> Ang akon kaugalingon nga hanuut nga abyan nga akon ginsaligan, nga nagkaon sa akon kalan-on nagbayaw sang iya tikod batok sa akon.",
			"10": "<sup>10</sup> Apang ikaw, O Ginoo, kalooyi ako, kag bayawa ako, agud nga makabalus ako sa ila!",
			"11": "<sup>11</sup> Sa sini mahibaloan ko nga ikaw nagakalipay sa akon, bangud nga ang akon kaaway wala magdaug sa akon.",
			"12": "<sup>12</sup> Apang ginapatindug mo ako sa akon pagkatarung, kag nagapahamtang sa akon sa atubangan sang imo nawung sa gihapon.",
			"13": "<sup>13</sup> Pakamaayohon ang Ginoo, ang Dios sang Israel, kutub sa gihapon kag tubtub sa gihapon! Kabay pa kag Kabay pa."
		},
		"42": {
			"1": "<sup>1</sup> Subong nga ang usa ginahidlaw sa tubig sang mga sapa, sa amo ang akon kalag ginahidlaw sa imo, O Dios.",
			"2": "<sup>2</sup> Ang akon kalag nauhaw sa Dios, sa Dios nga buhi. San-o bala ako magakari kag magaatubang sa Dios?",
			"3": "<sup>3</sup> Ang akon mga luha nanginkalan-on nakon sa adlaw kag gab-i, samtang nagasiling sila sa akon sing dalayon, “Diin bala ang imo Dios?”",
			"4": "<sup>4</sup> Nadumduman ko ini nga mga butang, sa ginaula ko ang akon kalag: kon paano nga nag-upud ako sa panong, kag gindol-ong sila sa balay sang Dios, nga may tingug sang kasadya kag pagdayaw, isa ka kadam-an nga nagabantay sang balaan nga adlaw.",
			"5": "<sup>5</sup> Ngaa bala nagadunguk ka, O kalag ko, kag ngaa bala nga nagapalibog ka sa sulud nakon? Maglaum ka sa Dios; kay dayawon ko pa sia, nga kabulig ko kag Dios ko.",
			"6": "<sup>6</sup> O Dios ko, ang akon kalag nagadunguk sa sulud nakon, busa ginadumdum ko ikaw kubtub sa duta sang Jordan kag sang Hermon, kutub sa Bukid nga Mizar.",
			"7": "<sup>7</sup> Ang kadadalman nagatawag sa kadadalman sa kagahud sang imo mga busay; ang tanan mo nga hanol kag ang imo mga balud naglapaw sa akon.",
			"8": "<sup>8</sup> Ang Ginoo nagasogo sang iya malig-on nga paghigugma sa kaadlawon; kag sa kagab-ihon ang iya ambahanon nagaupud sa akon, ang pangamuyo sa Dios sang akon kabuhi.",
			"9": "<sup>9</sup> Magasiling ako sa Dios, nga akon igang; “Ngaa bala nalimtan mo ako? Ngaa bala nagalalaw ako bangud sang pagpigus sang kaaway?”",
			"10": "<sup>10</sup> Subong sang espada sa akon mga tul-an, ang akon mga kaaway nagapakahuya sa akon, samtang nagasiling sila sa akon sing dalayon, “Diin bala ang imo Dios?”",
			"11": "<sup>11</sup> Ngaa bala nagadunguk ka, O kalag ko? Ngaa bala nagapalibog ka sa sulud nakon? Maglaum ka sa Dios; kay dayawon ko pa sia, nga kabulig ko kag Dios ko."
		},
		"43": {
			"1": "<sup>1</sup> Hukmi ako, O Dios, kag apini ang akon kasuayon batok sa didiosnon nga pungsud; sa tawo nga malimbongon kag dimatarung O luwasa ako!",
			"2": "<sup>2</sup> Kay ikaw ang Dios sang akon kusug; ngaa bala ginsikway mo ako? Ngaa bala nagalalaw ako bangud sang pagpigus sang kaaway?",
			"3": "<sup>3</sup> O ipadala ang imo kapawa kag ang imo kamatooran; patuytuya sila sa akon, padalha sila sa akon sa imo balaan nga bakolod kag sa imo mga kayangkayang!",
			"4": "<sup>4</sup> Niyan magakadto ako sa halaran sang Dios, sa Dios nga akon lakas nga kalipay; kag sa arpa dayawon ko ikaw, O Dios, Dios ko.",
			"5": "<sup>5</sup> Ngaa bala nagadunguk ka, O kalag ko? kag ngaa bala nagapalibog ka sa sulud nakon? Maglaum ka sa Dios; kay dayawon ko pa sia, nga kabulig ko kag Dios ko."
		},
		"44": {
			"1": "<sup>1</sup> O Dios, nakabati kami sa amon mga idulungug, ang amon mga ginikanan nagsugid sa amon, sang binuhatan mo sa ila kaadlawan, sa kaadlawan nga dumaan:",
			"2": "<sup>2</sup> gintabog mo sang imo kamut ang mga pungsud, apang gintanum mo sila; ginsakit mo ang mga katawohan, apang ginhilway mo sila;",
			"3": "<sup>3</sup> kay wala nila maangkon ang duta tungud sa ila kaugalingon nga espada, kag wala sila pagluwasa sang ila kaugalingon nga butkon; kondi sang imo kamut nga too, kag sang imo butkon, kag sang kapawa sang imo nawung; bangud nga nahamuut ka sa ila.",
			"4": "<sup>4</sup> Ikaw ang akon Hari kag akon Dios, sogo ka sing pagluwas tungud kay Jacob.",
			"5": "<sup>5</sup> Tungud sa imo idusdus namon ang amon mga kasumpung; tungud sa imo ngalan tapakon namon ang mga nagasumpung sa amon.",
			"6": "<sup>6</sup> Kay indi ako magsalig sa akon pana, kag indi magluwas sa akon ang akon espada.",
			"7": "<sup>7</sup> Apang ikaw nagluwas sa amon sa amon mga kasumpung, kag nagpakahuya sang mga nagadumut sa amon.",
			"8": "<sup>8</sup> Sa Dios nagapabugal kami sa bug-os nga adlaw, kag magapasalamat kami sa iya ngalan sa gihapon. Sela",
			"9": "<sup>9</sup> Apang ginsikway mo kami kag gindala kami sa pagkadidungganon, kag wala nagagowa upud sa amon kasoldadosan.",
			"10": "<sup>10</sup> Ginapatalikud mo kami gikan sa kasumpung; kag ang mga nagadumut sa amon nagkuha nga sa ila sing inagaw.",
			"11": "<sup>11</sup> Ginhimo mo kami kaangay sang mga carnero nga napat-ud sa kalan-on, ginpaaplaag mo kami sa mga pungsud.",
			"12": "<sup>12</sup> Ginabaligya mo ang imo katawohan sa wala sing ano, kag wala magdugang ang imo manggad tungud sa ila bili.",
			"13": "<sup>13</sup> Ginahimo mo kami nga kahuluy-an sa amon mga kaingud, yuyubitan kag ululigyaton sang mga sa palibut namon.",
			"14": "<sup>14</sup> Ginahimo mo kami nga hulubaton sa mga pungsud, nga longolongoan sang olo sang mga katawohan.",
			"15": "<sup>15</sup> Sa bug-os nga adlaw ang akon pagkadidungganon yari sa atubangan nakon, kag ang kahuluy-an sang akon nawung nagtabon sa akon,",
			"16": "<sup>16</sup> tungud sang tingug sang nagapakahuya kag nagapasipala, bangud sang kaaway kag sang manugtimalus.",
			"17": "<sup>17</sup> Tanan ini nagaabut sa amon, apang wala kami malimut sa imo, kag wala kami magdimaminatud-on sa imo katipan.",
			"18": "<sup>18</sup> Wala magtalikod ang amon tagiposoon, kag wala maglipas ang amon mga tikang sa imo dalanon,",
			"19": "<sup>19</sup> nga ginbalbag mo kami sing tama sa duug sang mga chacal, kag gintabonan kami sang landong sang kamatayon.",
			"20": "<sup>20</sup> Kon nalimut kami sa ngalan sang amon Dios, ukon nagbayaw sang amon mga kamut sa dios nga dumuloong,",
			"21": "<sup>21</sup> indi bala pag-usisaon ini sang Dios? Kay kilala niya ang mga tinago sang tagiposoon.",
			"22": "<sup>22</sup> Hoo, tungud sa imo ginapatay kami sa bug-os nga adlaw, naisipan kami subong sang mga carnero nga sa ihawan.",
			"23": "<sup>23</sup> Pagmata! Ngaa bala nagakatolog ka, O Ginoo? Bangon! Dili kami pag-isikway sa gihapon!",
			"24": "<sup>24</sup> Ngaa bala ginalipdan mo ang imo nawung? Ngaa bala ginalimutan mo ang amon kapipit-an kag kapigusan?",
			"25": "<sup>25</sup> Kay ang amon kalag nagasubsub sa yab-ok; ang amon lawas nagatapik sa duta.",
			"26": "<sup>26</sup> Bangon ka, sa pagtabang sa amon! Tubsa kami tungud sa imo malig-on nga paghigugma!"
		},
		"45": {
			"1": "<sup>1</sup> Nagaawas ang akon tagiposoon sang matahum nga butang; nagapamolong ako sang mga butang nga akon nahimo nahanungud sa hari; ang akon dila pluma sang madasig nga manugsulat.",
			"2": "<sup>2</sup> Ikaw matahum pa sa mga anak sang mga tawo; ang bugay ginaula sa imo mga bibig; busa ang Dios nagpakamaayo sa imo sa gihapon.",
			"3": "<sup>3</sup> Itaklus ang imo espada sa imo balikawang, O gamhanan, ang imo himaya kag imo pagkahari!",
			"4": "<sup>4</sup> Sa imo pagkahari sakay ka sing mauswagon bangud sang kamatooran kag sang pagkamapainubuson kag pagkamatarung; ang imo too nga kamut magatudlo sa imo sang mga butang nga makakulugmat!",
			"5": "<sup>5</sup> Ang imo mga baslay matalum sa tagiposoon sang mga kaaway sang hari; ang mga katawohan nagakapukan sa idalum nimo.",
			"6": "<sup>6</sup> Ang imo trono, O Dios, sa gihapon kag sa gihapon. Ang cetro sang katarungan amo ang cetro sang imo ginharian;",
			"7": "<sup>7</sup> ginhigugma mo ang pagkamatarung kag gindumtan ang pagkamalaut. Busa ang Dios, nga imo Dios, naghaplas sa imo sang lana sang kasadya labaw sa imo kaupdanan;",
			"8": "<sup>8</sup> ang tanan mong panapton nagapanghamut sing mira kag aloe kag casia. Gikan sa tiposo nga mga palacio ginpasadya ka sang mga tolonggon nga may cuerdas;",
			"9": "<sup>9</sup> ang babaying mga anak sang mga hari yara sa tunga sang imo dungganon nga mga babayi; sa imo too nagatindug ang hara nga may bulawan sang Ofir.",
			"10": "<sup>10</sup> Pamatii, O anak nga babayi, patugsilingi, kag ilingig ang imo idulungug; kalimti ang imo kaugalingon nga katawohan kag ang imo kabaranggayan;",
			"11": "<sup>11</sup> agud nga ang hari maghandum sang imo katahum. Kay sia imo ginoo, tahoron mo sia;",
			"12": "<sup>12</sup> kag ang babaying anak sang Tiro mangindidto nga may dolot, ang manggaranon sa katawohan magapakilooy sang imo kahamuut.",
			"13": "<sup>13</sup> Ang babaying anak sang hari sa sulud sang palacio mahimayaon sing bug-os; ang iya panapton napugtakan sing bulawan,",
			"14": "<sup>14</sup> dalhon sia sa hari nga napanaptan sing mga binordahan, ang mga ulay nga iya kaupdanan, nga nagasonod sa iya, dalhon sa imo.",
			"15": "<sup>15</sup> Dalhon sila nga may kasadya kag kalipay sa nagasulud sila sa palacio sang hari.",
			"16": "<sup>16</sup> Sa tal-us sang imo mga ginikanan ang imo mga anak; himoon mo sila nga mga principe sa bug-os nga duta.",
			"17": "<sup>17</sup> Ipadumdum ko ang imo ngalan sa tanan nga kaliwatan; busa ang mga katawohan magapasalamat sa imo sa gihapon."
		},
		"46": {
			"1": "<sup>1</sup> Ang Dios aton dalangpan kag kusug, handa gid nga kabulig sa kalisud.",
			"2": "<sup>2</sup> Busa dili kita mahadluk bisan magbaliskad ang duta, bisan ang kabukiran uyugon pakadto sa alibutud sang kadagatan;",
			"3": "<sup>3</sup> bisan ang mga tubig niya magdaguhub kag malabugay, bisan ang kabukiran magkurug bangud sang iya paghabok. Sela",
			"4": "<sup>4</sup> May suba nga ang ilig niya nagapasadya sang banwa sang Dios, ang balaan nga duug sang mga kayangkayang sang Labing Mataas.",
			"5": "<sup>5</sup> Ang Dios yara sa tunga niya, indi sia mationg; ang Dios magabulig sa iya sa aga pa.",
			"6": "<sup>6</sup> Nagsingkal ang mga pungsud, nalingkang ang mga ginharian; gintusngaw niya ang iya tingug, natunaw ang duta.",
			"7": "<sup>7</sup> Ang Ginoo sang mga kasoldadosan kaupud naton; ang Dios ni Jacob dalangpan naton. Sela",
			"8": "<sup>8</sup> Kari, tan-awa ang mga binuhatan sang Ginoo, daw ano nga kahapayan ang nahimo niya sa duta.",
			"9": "<sup>9</sup> Sia nagapatonong sang mga inaway tubtub sa ukbung sang duta; ginabali niya ang pana, kag gina-utud niya ang bangkaw, ginasonog niya sa kalayo ang mga kangga!",
			"10": "<sup>10</sup> “Magpahimuyung, kag kilalaha nga ako amo ang Dios. Pakataason ako sa mga pungsud, pakataason ako sa duta!”",
			"11": "<sup>11</sup> Ang Ginoo sang kasoldadosan kaupud naton; ang Dios ni Jacob aton dalangpan. Sela"
		},
		"47": {
			"1": "<sup>1</sup> O tanan kamo nga katawohan, pamalakpak sang inyo mga kamut! Singgit kamo sa Dios sa tingug sang pagdaug!",
			"2": "<sup>2</sup> Kay ang Ginoo, ang Labing Mataas, makakulugmat, sia dakung Hari sa bug-os nga duta.",
			"3": "<sup>3</sup> Ginapasakup niya ang mga katawohan sa aton, kag ang mga pungsud sa idalum sang aton mga tiil.",
			"4": "<sup>4</sup> Sia nagapili nga sa aton sang aton panublion, ang himaya ni Jacob nga iya ginahigugma. Sela",
			"5": "<sup>5</sup> Ang Dios nagsaka nga may sininggit, ang Ginoo nga may tonog sang budyong.",
			"6": "<sup>6</sup> Amba sing mga pagdayaw sa Dios, amba sing mga pagdayaw! Amba sing mga pagdayaw sa aton Hari, amba sing mga pagdayaw!",
			"7": "<sup>7</sup> Kay ang Dios amo ang Hari sang bug-os nga duta; amba kamo sing mga pagdayaw nga may salmo!",
			"8": "<sup>8</sup> Ang Dios nagahari sa mga pungsud; ang Dios nagalingkod sa iya balaan nga trono.",
			"9": "<sup>9</sup> Ang mga principe sang mga katawohan nagtilipon sing tingub nga manginkatawohan sang Dios ni Abraham. Kay ang mga taming sang duta iya sang Dios; sia ginapakataas sing daku!"
		},
		"48": {
			"1": "<sup>1</sup> Daku ang Ginoo kag dalayawon sing daku sa banwa sang aton Dios, sa iya bukid nga balaan!",
			"2": "<sup>2</sup> Magayon sa kataason, ang kalipay sang bug-os nga duta, amo ang Bukid nga Sion, sa mga kilid sang aminhan, ang banwa sang dakung Hari.",
			"3": "<sup>3</sup> Ang Dios nagpakilala sang iya kaugalingon nga dalangpan sa iya balay nga harianon.",
			"4": "<sup>4</sup> Kay yari karon, ang mga hari nagtipon sa ila kaugalingon, nagligad sila sing tingub.",
			"5": "<sup>5</sup> Nakit-an nila ini, kag natingala sila, nahangawa sila, nagdalidali sila;",
			"6": "<sup>6</sup> didto naabtan sila sing pagkurug, kasakit subong sang babaying ginasakitan.",
			"7": "<sup>7</sup> Sa hangin nga timog ginboong mo ang mga sakayan sang Tarsis.",
			"8": "<sup>8</sup> Subong nga nabatian namon, amo ang nakit-an namon sa banwa sang Ginoo sang kasoldadosan, sa banwa sang amon Dios, ang Dios magapalig-on sini sa gihapon. Sela",
			"9": "<sup>9</sup> Naghunahuna kami sang imo malig-on nga paghigugma, O Dios, sa tunga sang imo templo.",
			"10": "<sup>10</sup> Sono sa imo ngalan, O Dios, amo man ang kadayawan mo tubtub sa mga ukbung sang duta. Ang imo too nga kamut puno sang pagkamatarung;",
			"11": "<sup>11</sup> magkalipay ang Bukid nga Sion! Maghulugyaw ang babaying mga anak sang Juda bangud sang imo mga paghukom!",
			"12": "<sup>12</sup> Lakat palibut sa Sion, kag libuton sia, isipa ang iya mga torre,",
			"13": "<sup>13</sup> pat-ini sing maayo ang mga pamakud niya, pamalandonga ang iya mga palacio; agud nga masugid ninyo ini sa kaliwatan nga nagasonod",
			"14": "<sup>14</sup> kay ini amo ang Dios, ang aton Dios sa gihapon kag sa gihapon. Sia mangin-aton tuytuy nga dayon."
		},
		"49": {
			"1": "<sup>1</sup> Magpamati sini, tanan kamo nga mga katawohan! Maglingig, tanan kamo nga pumuluyo sang kalibutan,",
			"2": "<sup>2</sup> tingub ang kubus kag mataas, manggaranon kag imol sing tingub!",
			"3": "<sup>3</sup> Ang akon baba magapamolong sing kaalam; ang pagpamalandong sang akon tagiposoon manginsa ihibalo.",
			"4": "<sup>4</sup> Ilingig ko sa mga palaanggiran ang akon idulungug; buksan ko sa arpa ang akon paktakon.",
			"5": "<sup>5</sup> Ngaa bala magakahadluk ako sa mga adlaw sang kalaut, kon ang kalautan sa akon mga kitin nagalibut sa akon,",
			"6": "<sup>6</sup> ang nagasalig sa ila mga manggad kag nagapabugal sang ila kaugalingon sa kadam-an sang ila manggad?",
			"7": "<sup>7</sup> Wala sa ila sing sarang nga mas-a makatubus sang iya utud, ukon makahatag sa Dios sing gawad sa iya,",
			"8": "<sup>8</sup> kay ang katumbasan sang ila kabuhi mahal, kag ini kulang sa gihapon,",
			"9": "<sup>9</sup> agud nga magkabuhi sia sa gihapon, agud nga indi sia makakita sing kaduluntan.",
			"10": "<sup>10</sup> Kay makit-an niya nga nagakamatay bisan ang mga maalam, ang buangbuang kag ang sapatsapaton nagakawala sing alangay kag ginabilin sa iban ang ila manggad.",
			"11": "<sup>11</sup> Ang ila hunahuna sa sulud amo ang ila mga balay magapadayon sa gihapon, ang ila mga puluy-an sa tanan nga kaliwatan, ginahingalanan nila sa ila mga ngalan ang ila mga duta.",
			"12": "<sup>12</sup> Apang ang tawo sa iya kadungganan wala nagapadayon, kaangay sia sang mga sapat nga nagakawala.",
			"13": "<sup>13</sup> Ining dalanon nila amo ang ila kabuangon, walay sapayan ang mga tawo sonod sa ila nagakahamuut sa ila mga polong. Sela",
			"14": "<sup>14</sup> Natangdo sila subong sang mga panong sa Sheol; ang Kamatayon amo ang ila manugpahalab; ang matadlong magasakup sa ila sa kaagahon, kag ang ila kagayon manginsa Sheol sa paglamon; agud nga walay puluy-an sia.",
			"15": "<sup>15</sup> Apang ang Dios magatubus sang akon kalag gikan sa gahum sang Sheol, kay batonon niya ako. Sela",
			"16": "<sup>16</sup> Dili ka mahadluk kon ang isa ginpamanggad, kon ang himaya sang iya balay nagdugang.",
			"17": "<sup>17</sup> Kay kon mapatay sia wala sia sing dalhon; ang iya himaya indi magpanaug sonod sa iya.",
			"18": "<sup>18</sup> Bisan nga, sang nagkabuhi sia, nagpakamaayo sia sang iya kalag, kag nagdayaw sa imo ang mga tawo kon naghimo ka sing maayo sa imo kaugalingon,",
			"19": "<sup>19</sup> magakadto sia sa kaliwatan sang iya mga ginikanan, indi na sila makakita sang kapawa.",
			"20": "<sup>20</sup> Ang tawo nga yara sa kadungganan kag wala nagahangup, kaangay sia sang mga sapat nga nagakawala."
		},
		"50": {
			"1": "<sup>1</sup> Ang Gamhanan, ang Dios, ang Ginoo, nagpamolong kag nagtawag sang duta kutub sa pagsubang sang adlaw tubtub sa pagtunud sini.",
			"2": "<sup>2</sup> Gikan sa Sion, ang kahimpitan sang katahum, ang Dios nagdilag.",
			"3": "<sup>3</sup> Ang aton Dios nagakari, kag wala nagahipus, ang kalayo nagalamon sa atubangan niya, kag labing maunus sa palibut niya.",
			"4": "<sup>4</sup> Nagapanawag sia sa mga langit sa ibabaw kag sa duta, agud nga mahukman niya ang iya katawohan:",
			"5": "<sup>5</sup> “Tipona sa akon sing tingub ang akon mga balaan, ang mga nagpakigkatipan sa akon sa halad!”",
			"6": "<sup>6</sup> Ang kalangitan nagapahayag sang iya pagkamatarung, kay ang Dios gid amo ang hukom! Sela",
			"7": "<sup>7</sup> “Pamati, O akon katawohan, kag magapamolong ako, O Israel, kag magapamatuud ako sa imo. Ako Dios, imo Dios.",
			"8": "<sup>8</sup> Indi ako magsabdong sa imo tungud sang imo mga halad; kag ang imo mga halad-nga-sinonog yari sa atubangan nakon sing dalayon.",
			"9": "<sup>9</sup> Indi ako magkuha sa imo balay sing tinday nga baka nga lalaki, ukon mga kanding nga lalaki sa imo mga toril.",
			"10": "<sup>10</sup> Kay akon ang tagsa ka sapat sa kagulangan, kag ang kahayupan sa linibo nga kabakoloran.",
			"11": "<sup>11</sup> Nakilala ko ang tanan nga pispis sang kabukiran, kag ang mga sapat nga talonon sang latagon akon.",
			"12": "<sup>12</sup> Kon ako nagutum, indi ako magsugid sa imo; kay ang kalibutan akon kag ang iya kabug-osan.",
			"13": "<sup>13</sup> Magakaon bala ako sang unud sang mga baka, ukon magainum sang dugo sang mga kanding?",
			"14": "<sup>14</sup> Idolot sa Dios ang halad sang pagdayaw, kag bayari ang imo mga saad sa Labing Mataas;",
			"15": "<sup>15</sup> kag panawag ka sa akon sa adlaw sang kalisdanan; luwason ko ikaw, kag ikaw magahimaya sa akon.”",
			"16": "<sup>16</sup> Apang sa malauton nagasiling ang Dios: “Ano ang himoon mo bala sa pagpahayag sang akon mga palatukuran, kag ang akon katipan ginbutang mo sa imo baba?",
			"17": "<sup>17</sup> Kay ginadumtan mo ang pagsaway, kag ginahaboy ang akon mga polong sa likod mo.",
			"18": "<sup>18</sup> Kon makita mo ang makawat, nagasugut ka sa iya; kag nangin-umalambit sa mga makilahion.",
			"19": "<sup>19</sup> Ang imo baba ginatugyan mo sa malaut, kag ang imo dila nagapadugi sing limbong.",
			"20": "<sup>20</sup> Nagalingkod ka kag nagapamolong batok sa imo utud; nagapasipala ka sa anak nga lalaki sang imo iloy.",
			"21": "<sup>21</sup> Ining mga butang nahimo mo kag naghipus ako; ikaw nagahunahuna nga ako subong sa imo. Apang sabdongon ko ikaw, kag paagisuron ko sila sa atubangan mo.",
			"22": "<sup>22</sup> Karon patugsilingi ini, kamo nga nagakalimot sa Dios, basi nga kusniton ko kamo, kag walay bisan sin-o nga magluwas!",
			"23": "<sup>23</sup> Ang bisan sin-o nga nagadolot sang pagpasalamat nagahimaya sa akon; kag ang nagadumala sing matadlong sang iya dalanon ipahayag ko sa iya ang kaluwasan sang Dios!”"
		},
		"51": {
			"1": "<sup>1</sup> Kalooyi ako, O Dios, sono sa imo malig-on nga paghigugma; sono sa kadamuon sang imo bugana nga kalooy panasa ang akon mga paglalis.",
			"2": "<sup>2</sup> Hugasi ako sing himpit gid sang akon kalautan, kag tinloi ako gikan sa akon sala!",
			"3": "<sup>3</sup> Kay ginakilala ko ang akon mga paglalis, kag ang akon sala yari gihapon sa atubangan nakon.",
			"4": "<sup>4</sup> Batok sa imo, sa imo lamang, nakasala ako, kag nakahimo sang malaut sa imo itololok, agud nga pakamatarungon ka kon magpamolong ka kag putli kon ikaw maghukom.",
			"5": "<sup>5</sup> Yari karon, sa kalautan natawo ako, kag sa sala ginpanamkon ako sang akon iloy.",
			"6": "<sup>6</sup> Yari karon, ikaw nagahandum sang kamatooran sa mga kasudlan; kag sa tago buut mo ako pakilalahon sing kaalam.",
			"7": "<sup>7</sup> Ulaya ako sang isopo, kag manginmatinlo ako; hugasi ako, kag manginmaputi pa ako sa nieve.",
			"8": "<sup>8</sup> Pun-a ako sing kalipay kag kasadya; pasadyaha ang mga tul-an nga imo ginboong.",
			"9": "<sup>9</sup> Lipdi ang imo nawung gikan sa akon mga sala, kag panasa ang tanan ko nga kalautan.",
			"10": "<sup>10</sup> Tugaha sa akon, O Dios, ang kasingkasing nga matinlo, kag bag-oha ang matarung nga espiritu sa sulud nakon.",
			"11": "<sup>11</sup> Dili ako pag-isikway gikan sa atubangan mo, kag dili pagkuhaa sa akon ang imo balaan nga Espiritu.",
			"12": "<sup>12</sup> Iuli sa akon ang kalipay sang imo kaluwasan, kag patinduga ako nga may kinabubut-on nga espiritu.",
			"13": "<sup>13</sup> Niyan tudloan ko ang mga malalison sang imo mga dalanon, kag ang mga makasasala maliso sa imo.",
			"14": "<sup>14</sup> Luwasa ako sa pagpakasala sa dugo, O Dios, ikaw nga Dios sang akon kaluwasan, kag ang akon dila magaamba sing mabaskug sang imo pagkamatarung.",
			"15": "<sup>15</sup> O Ginoo, patikaba ang akon mga bibig, kag ang akon baba magapahayag sang imo pagdayaw.",
			"16": "<sup>16</sup> Kay wala ka nagakalipay sa halad; kon ihatag ko ini, indi ka mahamuut sa halad-nga-sinonog.",
			"17": "<sup>17</sup> Ang mga halad sang Dios amo ang espiritu nga boong; ang boong kag mahinulsulon nga tagiposoon, O Dios, dili mo pagtamayon.",
			"18": "<sup>18</sup> Himoa ang maayo sa Sion sa imo nahamut-an; patinduga ang mga kuta sang Jerusalem,",
			"19": "<sup>19</sup> niyan magakalipay ka sa mga halad sang pagkamatarung, sa halad-nga-sinonog kag sa bug-os nga halad-nga-sinonog; niyan magahalad sila sing mga tinday nga baka sa imo halaran."
		},
		"52": {
			"1": "<sup>1</sup> Ngaa bala nga nagapabugal ka sa imo kaugalingon sa kalainan, O gamhanan nga tawo? Ang mahigugmaon nga kalolo sang Dios nagapadayon.",
			"2": "<sup>2</sup> Nagapadugi sang pagkamalaut gid ang imo dila, kaangay sang nabaha nga matalum, nga nagahimo sing limbong.",
			"3": "<sup>3</sup> Ginahigugma mo ang malaut labi sa maayo, kag ang pagbutig sang sa pagpamolong sang katarungan. Sela",
			"4": "<sup>4</sup> Ginahigugma mo ang tanan nga polong nga nagalamon, O ikaw nga malimbongon nga dila.",
			"5": "<sup>5</sup> Apang ang Dios magalaglag sa imo sa amo nga bagay sa gihapon; kuhaon ka niya kag sabniton ka gikan sa imo layanglayang; hulbuton ka niya gikan sa duta sang mga buhi. Sela",
			"6": "<sup>6</sup> Ang mga matarung man makakita sini, kag mahadluk, kag magakadlaw sa iya, nga nagasiling,",
			"7": "<sup>7</sup> “Yari karon ang tawo nga wala maghimo sang Dios nga kusug niya, kondi nagsalig sa kabugana sang iya manggad, kag nagpangalig-on sang iya kaugalingon sa iya kalautan!”",
			"8": "<sup>8</sup> Apang kaangay ako sang kahoy nga olivo sa balay ang Dios, Nagasalig ako sa malig-on nga paghigugma sang Dios sa gihapon kag sa gihapon.",
			"9": "<sup>9</sup> Magapasalamat ako sa imo sing dayon, bangud nga ginhimo mo ini. Magalaum ako sa imo ngalan, kay maayo ini, sa atubangan sang imo mga balaan."
		},
		"53": {
			"1": "<sup>1</sup> Ang buangbuang nagsiling sa iya tagiposoon, “Wala sing Dios.” Dunut sila, kag nakahimo sing makangilil-ad nga kalautan; wala sing nagahimo sing maayo.",
			"2": "<sup>2</sup> Ang Dios nagtamud kutub sa langit sa mga anak sang mga tawo sa pagtan-aw kon may yara nga nagahangup, nga nagpangita sa Dios.",
			"3": "<sup>3</sup> Ang tagsa sa ila nagtalikod; nagmahigko sila sing tingub; wala sing nagahimo sing maayo, wala, bisan isa.",
			"4": "<sup>4</sup> Wala bala sing ihibalo ang mga manughikot sang kalautan, nga nagakaon sang akon katawohan subong sang pagkaon nila sang tinapay, kag wala nagatawag sa Dios?",
			"5": "<sup>5</sup> Yara sila sa daku nga kahadluk, sa wala sing kahadlukan! Kay ang Dios nagwarawag sang mga tul-an sang nagpatindug sing dologan batok sa imo; ginpakahuy-an mo sila, bangud nga ang Dios nagsikway sa ila.",
			"6": "<sup>6</sup> O kabay kuntani nga ang kaluwasan sang Israel maggikan sa Sion! Kon papaulion sang Dios ang nabihag sang iya katawohan, niyan si Jacob magakalipay kag si Israel magakasadya."
		},
		"54": {
			"1": "<sup>1</sup> Luwasa ako, O Dios, paagi sa imo ngalan, kag hukmi ako sa imo kusug.",
			"2": "<sup>2</sup> Pamatii ang akon pangamuyo, O Dios; dungga ang mga polong sang akon baba.",
			"3": "<sup>3</sup> Kay ang mga dumoloong nagtindug batok sa akon, ang malugus nga mga tawo nagtinguha sang akon kalag; wala nila ginpahamtang ang Dios sa atubangan nila. Sela",
			"4": "<sup>4</sup> Yari karon, ang Dios amo ang akon kabulig; ang Ginoo upud sa mga nagatib-ong sang akon kalag.",
			"5": "<sup>5</sup> Sia magabalus sang malaut sa akon mga kaaway; laglaga sila sa imo kamatooran.",
			"6": "<sup>6</sup> Sa dolot nga kinabubut-on magahalad ako sa imo; magapasalamat ako sa imo ngalan, O Ginoo, kay maayo ini.",
			"7": "<sup>7</sup> Kay ginluwas niya ako sa tanan nga kalisdanan, kag ang akon mata nakakita sang akon pagdaug sa akon mga kaaway."
		},
		"55": {
			"1": "<sup>1</sup> Dungga ang akon pangamuyo, O Dios; kag indi ka magpanago sa akon pag-ampo!",
			"2": "<sup>2</sup> Talupangda ako, kag sabta ako; nagahiwasa ako sa akon panghayhay kag pag-ugayong,",
			"3": "<sup>3</sup> bangud sang tingug sang kaaway, bangud sang pagpigus sang malauton. Kay ginapasangtan nila ako sing kalautan, kag sa kaakig ginahingabut nila ako.",
			"4": "<sup>4</sup> Ang akon tagiposoon masakit sing tama sa sulud nakon, ang mga kakugmat sang kamatayon nagaabut sa akon.",
			"5": "<sup>5</sup> Ang kahadluk kag pagkurug nagaabut sa akon, kag ang kakugmat nagdaug sa akon.",
			"6": "<sup>6</sup> Kag nagsiling ako, “O kabay kuntani nga may mga pakpak ako subong sang salampati! Niyan magalupad ako, kag magpahuway;",
			"7": "<sup>7</sup> hoo, magalikaw ako kuntani sa malayo, magapuyo ako sa kamingawan, Sela",
			"8": "<sup>8</sup> magadalidali ako sa pasilongan gikan sa madulus nga hangin kag unus.”",
			"9": "<sup>9</sup> Laglaga ang ila mga buko, O Ginoo, pihakpihaka ang dila nila; kay nakita ko ang panglugus kag sinuay sa banwa.",
			"10": "<sup>10</sup> Adlaw kag gab-i ginalibut nila ini sa ibabaw sang mga kuta sini; ang kalautan man kag kalainan yara sa tunga sini,",
			"11": "<sup>11</sup> ang pagkamalaut yara sa tunga sini; ang pagpigus kag ang limbong wala nagataliwan sa iya mga dalan.",
			"12": "<sup>12</sup> Kay indi ang kaaway ang nagpasipala sa akon— niyan naantus ko kuntani; indi ini sia nga nagdumut sa akon ang nagpakadaku sang iya kaugalingon batok sa akon— niyan nagpanago ako kuntani gikan sa iya.",
			"13": "<sup>13</sup> Kondi ikaw, tawo nga katupong nakon, kaupud nakon, kag mahirup ko nga abyan.",
			"14": "<sup>14</sup> Nagahinun-anon kita sing matam-is sing tingub; nagsulud kita sa balay sang Dios upud sa kadam-an.",
			"15": "<sup>15</sup> Ang kamatayon mag-abut sing hinali sa ila; papanauga sila nga buhi sa Sheol; kay ang pagkamalaut yara sa ila puluy-an, sa tunga nila.",
			"16": "<sup>16</sup> Apang magapanawag ako sa Dios; kag ang Ginoo magaluwas sa akon.",
			"17": "<sup>17</sup> Sa kagab-ihon kag sa kaagahon kag sa kaodtohon magapanghayhay ako kag magaugayong, kag sia magapamati sang akon tingug.",
			"18": "<sup>18</sup> Gintubus niya ang akon kalag sa paghidait gikan sa inaway nga batok sa akon, kay madamu sila nga batok sa akon.",
			"19": "<sup>19</sup> Ang Dios magapamati, kag magasabat sa ila, bisan sia nga nagapabilin gikan sa dumaan; ang mga tawo nga wala pagliwan, kag wala nagakahadluk sa Dios. Sela",
			"20": "<sup>20</sup> Gin-untay niya ang iya mga kamut batok sa mga may paghidait sa iya, ginpasipalahan niya ang iya katipan.",
			"21": "<sup>21</sup> Ang iya baba madanlug subong sang linatab, apang ang iya tagiposoon inaway; ang iya mga polong matanlas pa sa lana, apang sila mga espada nga nagabut.",
			"22": "<sup>22</sup> Itungtung sa Ginoo ang imo lulan, kag sia magaalay-ay sa imo; indi sia magtugut nga malingkang ang matarung.",
			"23": "<sup>23</sup> Apang ikaw, O Dios, magapapanaug sa ila sa boho sang kalaglagan; ang mga makidugoon kag malimbongon nga mga tawo indi magkabuhi sing katunga sang ila kaadlawan. Apang ako magasalig sa imo."
		},
		"56": {
			"1": "<sup>1</sup> Malooy ka sa akon, O Dios, kay ang tawo buut maglamon sa akon; sa bug-os nga adlaw sia nagaaway nga nagapigus sa akon;",
			"2": "<sup>2</sup> ang akon mga kaaway buut maglamon sa akon sa bug-os nga adlaw, kay madamu ang nagapakig-away sing binugal sa akon.",
			"3": "<sup>3</sup> Sa tion nga nahadluk ako, magasalig ako sa imo.",
			"4": "<sup>4</sup> Sa Dios, nga ginadayaw ko ang iya polong, sa Dios nagasalig ako nga walay kahadluk. Ano bala ang mahimo sa akon sang unud?",
			"5": "<sup>5</sup> Sa bug-os nga adlaw ginapatiko nila ang akon mga polong; ang tanan nila nga hunahuna batok sa akon sa kalaut.",
			"6": "<sup>6</sup> Nagatipon sila sing tingub, nagapanago sila, ginatandaan nila ang akon mga tikang. Subong sang paghulat nila sang akon kalag,",
			"7": "<sup>7</sup> makapalagyo bala sila paagi sa kalautan? Sa kaakig pukana ang mga katawohan, O Dios!",
			"8": "<sup>8</sup> Ang akon mga paglagaw ginaisip mo; isulud sa imo suludlan ang akon mga luha! Wala bala sila sa imo tolon-an?",
			"9": "<sup>9</sup> Niyan magatalikod ang akon mga kaaway sa adlaw nga ako magpanawag. Ini nahibaloan ko, nga ang Dios apin sa akon.",
			"10": "<sup>10</sup> Sa Dios, nga ginadayaw ko ang iya polong, sa Ginoo, nga ginadayaw ko ang iya polong,",
			"11": "<sup>11</sup> sa Dios nagasalig ako nga walay kahadluk. Ano bala ang mahimo sa akon sang tawo?",
			"12": "<sup>12</sup> Ang imo mga saad yari sa akon, O Dios; magahatag ako sing mga dolot-sa-pagpasalamat sa imo.",
			"13": "<sup>13</sup> Kay ginluwas mo ang akon kalag sa kamatayon, wala mo bala pagluwasa ang akon mga tiil sa pagkapukan, agud nga maglakat ako sa atubangan sang Dios sa kapawa sang kabuhi?"
		},
		"57": {
			"1": "<sup>1</sup> Malooy ka sa akon, O Dios, malooy ka sa akon, kay ang akon kalag nagadangup sa imo; sa landong sang imo mga pakpak magadangup ako, tubtub nga magligad ini nga mga kalalat-an.",
			"2": "<sup>2</sup> Magatuaw ako sa Dios nga Labing Mataas, sa Dios nga nagahimo sang tanan nga butang tungud sa akon.",
			"3": "<sup>3</sup> Sia magapadala kutub sa langit kag magaluwas sa akon, kon magpasipala ang buut maglamon sa akon. Sela Ang Dios magapadala sang iya malig-on nga paghigugma kag sang iya kamatooran!",
			"4": "<sup>4</sup> Ang akon kalag yara sa tunga sang mga leon nga nagalamon sing dinaluk sang mga anak sang mga tawo; nga ang ila mga ngipon mga bangkaw kag mga baslay, kag ang ila dila matalum nga espada.",
			"5": "<sup>5</sup> Pakataason ka, O Dios, sa ibabaw sang kalangitan! Ang imo himaya maglabaw sa bug-os nga duta!",
			"6": "<sup>6</sup> Nakaaman sila sing batong sa akon mga tikang; ang akon kalag nagadunguk. Nagkutkut sila sing boho sa atubangan nakon, sa tunga sini naholog sila. Sela",
			"7": "<sup>7</sup> Malig-on ang akon tagiposoon, O Dios, malig-on ang akon tagiposoon! Magaamba ako kag magaamba sing mga pagdayaw!",
			"8": "<sup>8</sup> Pagmata, kalag ko! Pagmata, O salterio kag arpa! Ako gid magamata sing aga pa!",
			"9": "<sup>9</sup> Magapasalamat ako sa imo, O Ginoo, sa tunga sang mga katawohan; magaambahan ako sa imo sing mga pagdayaw sa tunga sang mga pungsud.",
			"10": "<sup>10</sup> Kay ang imo malig-on nga paghigugma daku sa kalangitan, kag ang imo kamatooran sa kahawaan.",
			"11": "<sup>11</sup> Pakataason ka, O Dios, sa ibabaw sang kalangitan! Maglabaw sa bug-os nga duta ang imo himaya!"
		},
		"58": {
			"1": "<sup>1</sup> Nagamando kamo bala sang katarungan, kamo nga mga dios? Nagahukom kamo bala sing matadlong sang mga anak sang mga tawo?",
			"2": "<sup>2</sup> Wala, sa tagiposoon nagahikot kamo sing pagkamalaut; ang inyo mga kamut nagahimo sing panglugus sa duta.",
			"3": "<sup>3</sup> Ang mga malauton nahamulag kutub sa tiyan, nagatalang sila gilayon sa ila pagkatawo, nga nagapamolong sing kabutigan.",
			"4": "<sup>4</sup> Ang ila dalit kaangay sang dalit sang man-ug, kaangay sila sang man-ug nga dalitan nga bungul nga nagasongsong sang iya idulungug,",
			"5": "<sup>5</sup> nga wala nagapamati sa tingug sang mga manugtiwtiw nga nagatiwtiw sing labi kaalam.",
			"6": "<sup>6</sup> O Dios, boonga ang ila mga ngipon sa ila baba; boonga ang mga bag-ang sang mga leon nga totoy, O Ginoo!",
			"7": "<sup>7</sup> Mahubas sila subong sang tubig nga nagailig; kon magtumud sia sang iya mga baslay, manginsubong sila nga daw nautud.",
			"8": "<sup>8</sup> Manginsubong sila sang taklong nga nagakahagas kag nagataliwan, kaangay sang nahar-as sang babayi nga wala makakita sang adlaw.",
			"9": "<sup>9</sup> Sa wala pa ang inyo mga kolon magbatyag sang mga tunuk, kuhaon niya sila sang buhawi alangay ang lab-as kag ang nagadabdab!",
			"10": "<sup>10</sup> Ang matarung magakasadya kon makita niya ang pagtimalus; magapanghinaw sia sang iya mga tiil sa dugo sang mga malauton.",
			"11": "<sup>11</sup> Agud nga magsiling ang mga tawo, “Sa pagkamatuud may balus nga sa matarung; sa pagkamatuud may Dios nga nagahukom sa duta.”"
		},
		"59": {
			"1": "<sup>1</sup> Luwasa ako sa akon mga kaaway, O Dios ko, ipahamtang ako sing mataas sa mga nagatindug batok sa akon,",
			"2": "<sup>2</sup> luwasa ako sa mga manughikot sang kalautan, kag luwasa ako sa mga tawo nga makidugoon.",
			"3": "<sup>3</sup> Kay, yari karon, ginaput-an nila ang akon kalag; ang mga gamhanan nagatipon sing tingub batok sa akon. Indi tungud sa akon paglapas ukon tungud sa akon sala, O Ginoo,",
			"4": "<sup>4</sup> sa wala ako sayup, nagadalagan sila kag nagapangaman. Pagmata ka sa pagtabang sa akon, kag toloka!",
			"5": "<sup>5</sup> Ikaw, O Ginoong Dios sang mga kasoldadosan, ang Dios sang Israel. Pagmata sa pagduaw sang tanan nga pungsud; dili ka magkalooy sa bisan sin-ong malauton nga mga malinapason. Sela",
			"6": "<sup>6</sup> Nagapauli sila sa kahaponon, nagauwang sila kaangay sang ido kag nagalibut sa banwa.",
			"7": "<sup>7</sup> Yari karon, nagadigwa sila sa ila baba, ang mga espada yara sa ila mga bibig— kay nagasiling sila, “Sin-o bala ang nagapamati?”",
			"8": "<sup>8</sup> Apang ikaw, O Ginoo, magakadlaw sa ila; uligyaton mo ang tanan nga pungsud.",
			"9": "<sup>9</sup> Bangud sang iya kusug magasapak ako sa imo; kay ang Dios akon torre nga mataas.",
			"10": "<sup>10</sup> Ang akon Dios sa iya malig-on nga paghigugma magasugata sa akon; ang Dios magapatan-aw sa akon sang akon pagdaug sa akon mga kaaway.",
			"11": "<sup>11</sup> Dili sila pagpatya, basi malimot ang akon katawohan; paaplaaga sila sa imo gahum, kag paubsa sila, O Ginoo nga taming namon!",
			"12": "<sup>12</sup> Tungud sang sala sang ila mga bibig, ang mga polong sang ila mga bibig, madakup gid sila sa ila pagpabugal. Kay tungud sa pagpakamalaut kag pagbutig nga ginapamolong nila,",
			"13": "<sup>13</sup> papasa sila sa imo kasingkal, papasa sila agud nga mawala sila, kag pakilalaha sila nga ang Dios nagagahum kay Jacob tubtub sa mga ukbung sang duta. Sela",
			"14": "<sup>14</sup> Sa kahaponon papauli-a sila, pauwanga sila subong sang ido kag maglibut sa banwa.",
			"15": "<sup>15</sup> Magadalangdalang paibabaw kag paidalum tungud sa kalan-on, kag magapadayon sa bug-os nga gab-i kon indi sila mabusug.",
			"16": "<sup>16</sup> Apang magaamba ako sang imo kusug; magaamba ako sing mabaskug sang imo malig-on nga paghigugma sa kaagahon. Kay ikaw nangin-akon mataas nga torre kag dalangpan sa adlaw sang akon kalisud.",
			"17": "<sup>17</sup> Sa imo, O Kusug ko, magaamba ako sing mga pagdayaw, kay ang Dios akon mataas nga torre, ang Dios nga akon malig-on nga paghigugma."
		},
		"60": {
			"1": "<sup>1</sup> O Dios, ikaw nagsikway sa amon, ginlaglag mo kami; naakig ka; O, pahaulii kami.",
			"2": "<sup>2</sup> Ginpakurug mo ang duta, ginpalitik mo ini; kaayoha ang iya mga bulho, kay nagauyug ini.",
			"3": "<sup>3</sup> Ginpakitaan mo ang imo katawohan sang mga butang nga mabudlay; ginpainum mo kami sang alak nga makapadulingduling.",
			"4": "<sup>4</sup> Ginhatagan mo sing hayahay ang mga nagakahadluk sa imo, agud nga bayawon ini bangud sang kamatooran. Sela",
			"5": "<sup>5</sup> Agud nga mabawi ang imo hinigugma, luwasa sang imo kamut nga too kag sabta kami!",
			"6": "<sup>6</sup> Ang Dios nagpamolong sa iya pagkabalaan: “Sa kalipay bahinbahinon ko ang Siquem kag takson ko ang Nalupyakan sang Sucot.",
			"7": "<sup>7</sup> Akon ang Galaad; akon ang Manases; ang Efraim apin sang akon olo; ang Juda akon cetro.",
			"8": "<sup>8</sup> Ang Moab akon hilinawan; kay Edom ihaboy ko ang akon sapin; Filistia, singgit ka bangud sa akon.”",
			"9": "<sup>9</sup> Sin-o bala ang magapasulud sa akon sa banwa nga mabakud? Sin-o bala ang nagdul-ong sa akon tubtub sa Edom?",
			"10": "<sup>10</sup> Wala ka bala, O Dios, magsikway sa amon? Wala ka nagagowa, O Dios, upud sa amon mga kasoldadosan.",
			"11": "<sup>11</sup> Hatagi kami sing bulig batok sa kasumpung, kay walay pulus ang bulig sang tawo!",
			"12": "<sup>12</sup> Paagi sa Dios magaisganan kita; kay sia amo ang magalinas sang aton mga kasumpung."
		},
		"61": {
			"1": "<sup>1</sup> Pamatii ang akon pagtuaw, O Dios, talupangda ang akon pangamuyo;",
			"2": "<sup>2</sup> kutub sa ukbung sang duta magapanawag ako sa imo, kon ang akon tagiposoon punawon. Idul-ong ako sa igang nga mataas pa sa akon;",
			"3": "<sup>3</sup> kay ikaw nangin-akon dalangpan, ang torre nga mabakud sa kaaway.",
			"4": "<sup>4</sup> Ako magapuyo sa imo kayangkayang sa gihapon! Magadangup ako sa sakup sang imo mga pakpak! Sela",
			"5": "<sup>5</sup> Kay ikaw, O Dios, nagpamati sang akon mga saad, ginhatagan mo ako sang panublion sang mga nagakahadluk sa imo ngalan.",
			"6": "<sup>6</sup> Palawigon mo ang kabuhi sang hari; ang iya mga tuig manginsubong sang madamung kaliwatan!",
			"7": "<sup>7</sup> Magapabilin sia sa atubangan sang Dios sa gihapon; O mag-aman ka sing malig-on nga paghigugma kag kamatooran sa pagtipig sa iya!",
			"8": "<sup>8</sup> Gani magaamba ako sing pagdayaw sa imo ngalan sa gihapon, agud nga nahimo ko adlawadlaw ang akon mga saad."
		},
		"62": {
			"1": "<sup>1</sup> Ang akon kalag nagahulat sing hipus sa Dios lamang; sa iya nagagikan ang akon kaluwasan.",
			"2": "<sup>2</sup> Sia lamang ang akon igang kag akon kaluwasan, sia ang akon mataas nga torre; indi ako mationg nga mas-a.",
			"3": "<sup>3</sup> Tubtub bala san-o nga duksulan ninyo ang tawo agud nga mapatay ninyo sia, tanan kamo, kaangay sa nagahilay nga kuta, kaangay sa mahuyang nga kudal?",
			"4": "<sup>4</sup> Nagasinapul lamang sila sa pagpukan sa iya gikan sa pagkahalangdon niya. Nagakalipay sila sa kabutigan. Nagapakamaayo sila sa ila baba, apang nagahimalaut sila sa sulud. Sela",
			"5": "<sup>5</sup> Kalag ko, hulat ka sing hipus sa Dios lamang, kay ang pagpaabut ko nagagikan sa iya.",
			"6": "<sup>6</sup> Sia lamang ang akon igang kag akon kaluwasan, sia ang akon mataas nga torre; indi ako mationg.",
			"7": "<sup>7</sup> Sa Dios yara ang akon kaluwasan kag ang akon himaya; ang igang sang akon kusug kag akon dalangpan, yara sa Dios.",
			"8": "<sup>8</sup> Salig sa iya sa tanan nga tion, kamo nga katawohan; iula sa atubangan niya ang inyo tagiposoon; ang Dios dalangpan naton. Sela",
			"9": "<sup>9</sup> Ang mga tawo nga kubus daw hangin, ang mga tawo nga kadalagkuan kabutigan; sa mga timbangan magapaibabaw sila; tingub sila mamag-an pa sa hangin.",
			"10": "<sup>10</sup> Dili magsalig sa pagpigus, dili magpakakubus sa pangawat; kon ang manggad magdugang indi pag-ipahamtang dira ang inyo tagiposoon.",
			"11": "<sup>11</sup> Ang Dios nagpamolong sing makaisa; nakabati ako sini sing makaduha; nga ang gahum iya sang Dios;",
			"12": "<sup>12</sup> sa imo man, O Ginoo, ang malig-on nga paghigugma. Kay ikaw nagabalus sa tagsa ka tawo sono sa iya binuhatan."
		},
		"63": {
			"1": "<sup>1</sup> O Dios, ikaw akon Dios, pangitaon ko ikaw sing hanuut, ang kalag ko ginauhaw sa imo; ang akon unud ginalangkag sa imo, sa duta nga mamala kag kigas nga wala sing tubig.",
			"2": "<sup>2</sup> Gani nagtolok ako sa imo sa santuario, sa pagtan-aw sang imo gahum kag imo himaya.",
			"3": "<sup>3</sup> Bangud nga ang imo malig-on nga paghigugma labi pa kaayo sa kabuhi, ang akon bibig magadayaw sa imo.",
			"4": "<sup>4</sup> Gani magapakamaayo ako sa imo samtang nagakabuhi ako; bayawon ko ang akon mga kamut sa imo ngalan.",
			"5": "<sup>5</sup> Ang akon kalag mabusug subong nga sa utuk kag sa tambok, kag ang akon baba magadayaw sa imo sa mga bibig nga malipayon,",
			"6": "<sup>6</sup> kon makadumdum ako sa imo sa akon higdaan, kag magpamalandong sa imo sa mga pagpulaw sa kagab-ihon;",
			"7": "<sup>7</sup> kay ikaw nangin-akon kabulig, kag sa landong sang imo mga pakpak magakasadya ako.",
			"8": "<sup>8</sup> Ang akon kalag nagasonod sing malapit sa imo; ang imo too nga kamut nagatib-ong sa akon.",
			"9": "<sup>9</sup> Apang ang mga nagatinguha sang akon kalag sa paglaglag sini magakadto sa labi pa kanubo nga mga bahin sang duta;",
			"10": "<sup>10</sup> itugyan sila sa gahum sang espada, manginbahin sila sa mga ido nga talonon.",
			"11": "<sup>11</sup> Apang ang hari magakasadya sa Dios; ang tagsa nga nagasumpa tungud sa iya magahimaya; kay ang baba sang mga nagapamolong sing kabutigan takpan."
		},
		"64": {
			"1": "<sup>1</sup> Pamatii ang akon tingug, O Dios, sa akon pangamuyo; tipigi ang akon kabuhi gikan sa kahadluk sang kaaway,",
			"2": "<sup>2</sup> tagoa ako gikan sa puhon nga tago sang mga manughimo sing malaut, gikan sa kagubut sang mga manughikot sang kalautan,",
			"3": "<sup>3</sup> nga nagbaid sang ila dila kaangay sang espada, nga nagtumud sang ila mga baslay kaangay sang mga polong nga mapait,",
			"4": "<sup>4</sup> agud nga makapana sa mga himpit sa tago nga mga duug, sa hinali nagapana sila sa iya kag wala mahadluk.",
			"5": "<sup>5</sup> Nagapaisug sila sa ila kaugalingon sa malaut nga katuyoan; nagahimbon sila sa pagbutang sing mga siod sa tago, nagasiling sila, “Sin-o bala ang makakita sa ila?",
			"6": "<sup>6</sup> Ginausisa bala nila ang mga kalautan? Nakatigayon kita sing makugi nga pag-usisa.” Kay ang nasulud nga hunahuna kag ang tagiposoon sang tagsatagsa madalum!",
			"7": "<sup>7</sup> Apang ang Dios magapana sa ila; sa hinali mapilasan sila sa baslay.",
			"8": "<sup>8</sup> Gani pasandaron sila nga ang ila kaugalingon nga dila batok sa ila; ang tanan nga makakita sa ila nagalongolongo sang olo.",
			"9": "<sup>9</sup> Niyan magakahadluk ang tanan nga tawo; magapahayag sila sang binuhatan sang Dios, kag magpatugsiling sing maalamon sang iya ginahimo.",
			"10": "<sup>10</sup> Ang matarung magakasadya sa Ginoo, kag magadangup sa iya! Ang tanan nga matadlong sa tagiposoon magahimaya!"
		},
		"65": {
			"1": "<sup>1</sup> Ang pagdayaw nagahulat sa imo, O Dios, sa Sion; kag sa imo himoon ang saad,",
			"2": "<sup>2</sup> O ikaw nga nagapamati sang pangamuyo! Sa imo magakari ang tanan nga unud",
			"3": "<sup>3</sup> bangud sang mga kalautan. Nahanungud sa amon mga paglalis, ikaw magapatawad sa ila.",
			"4": "<sup>4</sup> Bulahan ang tawo nga imo ginapili kag ginapapalapit sa imo, agud nga magpuyo sia sa imo mga luwang! Mabusug kami sa kaayohan sang imo balay, ang imo balaan nga templo!",
			"5": "<sup>5</sup> Paagi sa mga makakulugmat nga mga butang magasabat ka sa amon sa pagkamatarung, O Dios sang amon kaluwasan, ikaw ang pagsalig sang tanan nga ukbung sang duta, kag sang mga yara sa malayo sa dagat;",
			"6": "<sup>6</sup> nga tungud sa iya kusug ginapalig-on ang mga kabukiran, nga nawagkusan sing gahum;",
			"7": "<sup>7</sup> nga nagapatonong sang pagdaguhub sang mga dagat, ang pagdaguhub sang ila mga balud, ang kinagubut sang mga katawohan;",
			"8": "<sup>8</sup> sila man nga nagapuyo sa mga ukbung nagakahadluk sang imo mga tandaan; ginapasadya mo ang mga paggowa sang kaagahon kag kagab-ihon.",
			"9": "<sup>9</sup> Ginaduaw mo ang duta kag ginabunyagan ini, ginapamanggad mo ini sing daku; ang suba sang Dios puno sang tubig; nagatigana ka sa ila sing uyas, kay naaman mo na ang duta.",
			"10": "<sup>10</sup> Ginabunyagan mo sing bugana ang iya mga idas, ginapanubo mo ang iya mga sul-ay, ginapahomok mo ini sa mga ulan, ginapakamaayo mo ang iya pagtubo.",
			"11": "<sup>11</sup> Ginapurungpurungan mo ang tuig sang imo pagkaayo; ang imo mga banas nagapatubud sing katambok.",
			"12": "<sup>12</sup> Nagatubud sila sa mga halalban sang kamingawan, ang mga kabakoloran ginawagkusan sing kalipay,",
			"13": "<sup>13</sup> ang mga halalban napanaptan sing mga pinanong, ang mga nalupyakan man nahil-ub sing uyas, nagasinggit sila sa kalipay kag nagaamba man sila."
		},
		"66": {
			"1": "<sup>1</sup> Hinugyaw sa Dios, bug-os nga duta;",
			"2": "<sup>2</sup> ambaha ang himaya sang iya ngalan: pahimayaa ang iya pagdayaw!",
			"3": "<sup>3</sup> Isiling sa Dios, “Daw ano kamakakulugmat sang imo mga binuhatan! Sa pagkadaku sang imo gahum magapasakup sa imo ang imo mga kaaway.",
			"4": "<sup>4</sup> Ang bug-os nga duta magasimba sa imo; magaamba sila sing pagdayaw sa imo, magaamba sila sa imo ngalan.” Sela",
			"5": "<sup>5</sup> Kari kag tan-awa ang mga binuhatan sang Dios: makakulugmat sia sa ginahimo niya ayon sa mga anak sang mga tawo.",
			"6": "<sup>6</sup> Ang dagat ginbalhin niya nga mamala nga duta; ginlatas nila ang suba sa tiil. Didto nagakasadya kita sa iya,",
			"7": "<sup>7</sup> nagadumala sia tungud sa iya kusug sa gihapon, ang iya mga mata nagapanilag sa mga pungsud— indi magpakataas sa ila kaugalingon ang mga masinumpungon. Sela",
			"8": "<sup>8</sup> O pakamaayoha ang aton Dios, kamo nga mga katawohan, ipabati ang tingug sang iya pagdayaw,",
			"9": "<sup>9</sup> nga nagakaput sang aton kalag sa kabuhi, kag wala nagatugut nga ang aton mga tiil malingkang.",
			"10": "<sup>10</sup> Kay ikaw, O Dios, nagtilaw sa amon; ginsanghid mo kami subong sang pagsanghid sang pilak.",
			"11": "<sup>11</sup> Ginpasulud mo kami sa batong; ginlulanan mo kami sing tama sa amon mga balikawang;",
			"12": "<sup>12</sup> ginpasakay mo ang mga tawo sa amon mga olo; nag-agi kami sa kalayo kag sa tubig; apang ginpagowa mo kami pakadto sa duug nga bugana.",
			"13": "<sup>13</sup> Magasulud ako sa imo balay nga may mga halad-nga-sinonog; magabayad ako sa imo sang akon mga saad,",
			"14": "<sup>14</sup> nga ginmitlang sang akon mga bibig kag ginpamolong sang akon baba sang sa kalisdanan ako.",
			"15": "<sup>15</sup> Magadolot ako sa imo sing mga halad-nga-sinonog nga pinatambok, upud sa incienso sang mga carnero nga lalaki; magahalad ako sing tinday nga mga baka nga lalaki pati ang mga kanding. Sela",
			"16": "<sup>16</sup> Kari kag pamati, tanan kamo nga nagakahadluk sa Dios, kag ipahayag ko ang iya nahimo tungud sa akon kalag.",
			"17": "<sup>17</sup> Nagtuaw ako sa iya sa akon baba, kag ginpakataas sia sang akon dila.",
			"18": "<sup>18</sup> Kon ginapalabi ko ang kalautan sa akon tagiposoon, ang Ginoo indi magpamati.",
			"19": "<sup>19</sup> Apang sa pagkamatuud ang Dios nakabati; naglingig sia sa tingug sang akon pangamuyo.",
			"20": "<sup>20</sup> Pakamaayohon ang Dios, nga wala magsikway sang akon pangamuyo ukon sang iya malig-on nga paghigugma gikan sa akon!"
		},
		"67": {
			"1": "<sup>1</sup> Ang Dios magkalooy sa aton kag magpakamaayo sa aton kag magpasilak sang iya nawung sa aton, Sela",
			"2": "<sup>2</sup> agud nga ang imo dalanon makilala sa duta, ang imo kaluwasan sa tanan nga kapungsuran.",
			"3": "<sup>3</sup> Magdayaw sa imo ang mga katawohan, O Dios; magdayaw sa imo ang tanan nga mga katawohan!",
			"4": "<sup>4</sup> O magkasadya ang mga pungsud kag mag-amba sa kalipay, kay ikaw magahukom sang mga katawohan sing alangay kag magagahum sang mga pungsud sa duta. Sela",
			"5": "<sup>5</sup> Magdayaw sa imo ang mga katawohan, O Dios; magdayaw ang tanan nga mga katawohan sa imo!",
			"6": "<sup>6</sup> Ang duta naghatag sang iya patubas; ang Dios, ang aton kaugalingon nga Dios, magapakamaayo sa aton.",
			"7": "<sup>7</sup> Ang Dios magapakamaayo sa aton; ang tanan nga ukbung sang duta magakahadluk sa iya!"
		},
		"68": {
			"1": "<sup>1</sup> Magtindug ang Dios, mag-aplaag ang iya mga kaaway; magpalagyo man sa atubangan niya ang mga nagadumut sa iya!",
			"2": "<sup>2</sup> Subong sang aso nga ginapalid, sa amo taboga sila; subong sang talo nga nagakatunaw sa atubangan sang kalayo, sa amo mawala ang malauton sa atubangan sang Dios!",
			"3": "<sup>3</sup> Apang magkasadya ang matarung; maghimaya sila sa atubangan sang Dios; magkalipay sila nga may kasadya!",
			"4": "<sup>4</sup> Amba kamo sa Dios, amba sing mga pagdayaw sa iya ngalan; pataas sing dalan tungud sa iya nga nagasakay palatas sa mga desierto; ang iya ngalan ang Ginoo, maghimaya kamo sa atubangan niya!",
			"5": "<sup>5</sup> Amay sang mga ilo kag hukom sang mga balong babayi amo ang Dios sa iya balaan nga puluy-an.",
			"6": "<sup>6</sup> Ang Dios nagapapuyo sa mga panimalay sang nagaisaisa; ginadala sa kauswagan ang mga binilanggo; apang ang mga mabinatoon nagapuyo sa duta nga kigas.",
			"7": "<sup>7</sup> O Dios, sang nag-una ka sa imo katawohan, sang naglatas ka sa kamingawan, Sela",
			"8": "<sup>8</sup> ang duta nagkurug, ang mga langit man nagpatupa sing ulan, sa atubangan sang Dios; yadto nga Sinai nagkurug sa atubangan sang Dios, ang Dios sang Israel.",
			"9": "<sup>9</sup> Ikaw, O Dios, nagpadala sing bugana nga ulan; ginpalig-on mo ang imo panublion, sang linapyo ini;",
			"10": "<sup>10</sup> ang imo katilingban nagpuyo didto; sa imo pagkaayo, O Dios, nagtigana ka sa mga imol.",
			"11": "<sup>11</sup> Ang Ginoo nagahatag sang polong; ang mga babayi nga nagabantala sang mga balita daku nga kadam-an:",
			"12": "<sup>12</sup> “Ang mga hari sang mga hangaway nagapalagyo, nagapalagyo sila!” Ang mga babayi nga nagapabilin sa puluy-an nagabahinbahin sang inagaw,",
			"13": "<sup>13</sup> kon nagahigda kamo sa tunga sang mga palasudlan sang carnero— kasubong ini sang mga pakpak sang salampati nga naputus sing pilak, kag ang iya mga kuyus sing dalag nga bulawan.",
			"14": "<sup>14</sup> Sang ginpaaplaag sang Makaako ang mga hari didto, kasubong ini sang nagatupa nga nieve sa Salmon.",
			"15": "<sup>15</sup> Ang bukid sang Dios amo ang bukid sang Basan; ang mataas nga bukid amo ang bukid sang Basan!",
			"16": "<sup>16</sup> Kay ngaa bala nagapasiplat kamo, kamo nga mga bukid nga mataas, sa bukid nga naluyagan sang Dios nga sa iya puluy-an, hoo, diin ang Ginoo magapuyo sa gihapon?",
			"17": "<sup>17</sup> Ang mga kangga sang Dios duha ka pulo ka libo, mga linibolibo, ang Ginoo gikan sa Sinai yara sa tunga nila sa santuario.",
			"18": "<sup>18</sup> Nagkayab ka sa hitaas, gindala mo ang mga bihag, nagbaton ka sing mga dolot sa mga tawo, sa mga mabinatoon man, agud nga magpuyo kaupud nila ang Ginoong Dios.",
			"19": "<sup>19</sup> Pakamaayohon ang Ginoo, nga nagadala adlawadlaw sang aton lulan; ang Dios aton kaluwasan. Sela",
			"20": "<sup>20</sup> Ang aton Dios amo ang Dios sang kaluwasan; kag iya sang Dios, nga Ginoo, ang pagluwas sa kamatayon.",
			"21": "<sup>21</sup> Apang ang Dios magaboong sang olo sang iya mga kaaway, sang bohokon nga bagol sang nagapadayon pa sa iya pagkamalalison.",
			"22": "<sup>22</sup> Ang Ginoo nagsiling, “Gikan sa Basan pabalikon ko, pabalikon ko sila gikan sa mga kadadalman sang dagat,",
			"23": "<sup>23</sup> agud nga maligis mo sila nga nagasalup ang imo tiil sa dugo, agud nga ang mga dila sang imo mga ido may ila nga bahin gikan sa kaaway.”",
			"24": "<sup>24</sup> Nakita nila ang imo mga paglakat, O Dios, ang mga paglakat sang akon Dios, akon Hari, pasulud sa santuario—",
			"25": "<sup>25</sup> ang mga manug-amba nag-una, ang mga manuglanton nagsonod, sa tunga nila ang mga dalaga nga nagapatonog sang mga pandereta:",
			"26": "<sup>26</sup> “Pakamaayohon ninyo ang Dios sa mga katilingban, ang Ginoo, kamo nga gikan sa tuburan sang Israel!”",
			"27": "<sup>27</sup> Didto yara ang diotay nga Benjamin nga ila manugdumala, ang mga principe sang Juda kag ang ila kabon, ang mga principe sang Zabulon, ang mga principe sang Neftali.",
			"28": "<sup>28</sup> Ang imo Dios nagsogo sang imo kusug; palig-ona, O Dios, ang imo ginhimo tungud sa amon.",
			"29": "<sup>29</sup> Bangud sang imo templo sa Jerusalem ang mga hari magadala sa imo sing mga dolot.",
			"30": "<sup>30</sup> Sabdonga ang sapat nga talonon sang kabagaasan, ang kadam-an sang mga baka nga lalaki pati ang mga tinday sang baka sang mga katawohan. Tapaka ang mga nagahamkon sa buhis; paaplaaga ang mga katawohan nga nagakalipay sa inaway.",
			"31": "<sup>31</sup> Ang mga principe magagowa sa Egipto; ang Etiopia magadalidali sa pag-untay sang iya mga kamut sa Dios.",
			"32": "<sup>32</sup> Kamo nga mga ginharian sang duta, mag-amba sa Dios; O amba kamo sing mga pagdayaw sa Ginoo, Sela",
			"33": "<sup>33</sup> sia nga nagasakay sa ibabaw sang langit sang mga langit, nga gikan sa dumaan; yari karon, ginamitlang niya ang iya tingug, mabaskug nga tingug.",
			"34": "<sup>34</sup> Ipahanungud ninyo ang kabakud sa Dios, ang iya pagkahalangdon sa ibabaw sang Israel, kag ang iya kusug yara sa kahawaan.",
			"35": "<sup>35</sup> O Dios, makakulugmat ka kutub sa imo balaan nga mga duug, ang Dios sang Israel, nagahatag sia sing kabakud kag gahum sa iya katawohan. Pakamaayohon ang Dios!"
		},
		"69": {
			"1": "<sup>1</sup> Luwasa ako, O Dios! Kay ang mga tubig nagsulud sa akon kalag.",
			"2": "<sup>2</sup> Nagalugdang ako sa madalum nga lunang, diin wala sing tindugan: nakalambut ako sa madalum nga mga tubig, diin ang mga baha nagalapaw sa akon.",
			"3": "<sup>3</sup> Nalapyo ako sa akon pagtuaw; ang akon totonlan nagmala. Ang akon mga mata nagapalandulum samtang nagahulat ako sa akon Dios.",
			"4": "<sup>4</sup> Ang mga nagadumut sa akon sa wala sing kabangdanan madamu pa sa mga bohok sang akon olo; sila nga buut maglaglag sa akon, nga akon mga kaaway sa dimatarung, mga gamhanan. Ang wala ko pagkuhaa dapat ko bala karon iuli?",
			"5": "<sup>5</sup> O Dios, ikaw nakahibalo sang akon kabuangon; ang akon mga sala wala matago gikan sa imo.",
			"6": "<sup>6</sup> Dili pagpakahuy-i paagi sa akon ang mga nagahulat sa imo, O Ginoong Dios sang mga kasoldadosan; dili pagpakuhai sing dungug paagi sa akon ang mga nagapangita sa imo, O Dios ni Israel.",
			"7": "<sup>7</sup> Kay tungud sa imo nag-antus ako sing pasipala, ang kahuya nagtabon sang akon nawung.",
			"8": "<sup>8</sup> Nangindumuloong ako sa akon mga utud, sumalayo sa mga anak sang akon iloy.",
			"9": "<sup>9</sup> Kay ang kakugi sa imo balay naglamon sa akon, kag ang mga pagpasipala sang mga nagapasipala sa imo naholog sa akon.",
			"10": "<sup>10</sup> Sang naghibi ako kag nagsilot sang akon kalag sa puasa, yadto sa akon kahuluy-an.",
			"11": "<sup>11</sup> Sang nagsuklub ako sing panapton nga sako, nangin-ululigyaton ako sa ila.",
			"12": "<sup>12</sup> Nagahambal nahanungud sa akon ang mga nagalingkod sa gawang, kag ambahanon ako sang mga palahobog.",
			"13": "<sup>13</sup> Apang ako, ang akon pangamuyo ayon sa imo, O Ginoo. Sa tion nga nahamut-an, O Dios, sa kabugana sang imo malig-on nga paghigugma, sabta ako.",
			"14": "<sup>14</sup> Haw-asa ako sa lunang, kag indi ako pagpasalupa; paluwasa ako sa mga nagadumut sa akon kag gikan sa kadadalman sang mga tubig.",
			"15": "<sup>15</sup> Dili pagpalapawa sa akon ang mga tubig, dili pagpalamona sa akon ang kadadalman, ang boho indi magtakup sang iya baba sa akon.",
			"16": "<sup>16</sup> Sabta ako, O Ginoo, kay maayo ang imo malig-on nga paghigugma; sono sa kadamuon sang imo kalooy, liso ka sa akon.",
			"17": "<sup>17</sup> Dili pagtagoa ang imo nawung gikan sa imo alagad; kay yari ako sa kalisdanan, sabta ako sing madali.",
			"18": "<sup>18</sup> Palapit ka sa akon kalag, kag tubsa sia, gawara ako bangud sang akon mga kaaway!",
			"19": "<sup>19</sup> Ikaw nakahibalo sang pagpasipala sa akon, kag sang akon kahuluy-an kag sang akon pagkadidungganon; ang tanan ko nga kaaway yara sa atubangan mo.",
			"20": "<sup>20</sup> Ang pasipala nagboong sang akon tagiposoon, kag puno ako sing kasakit. Nagpangita ako sang iban nga nagakalooy, apang wala gid; kag sang mga manuglipay, kag wala gid ako sing nakita.",
			"21": "<sup>21</sup> Ginhatagan nila ako sing apdo nga akon kalan-on, kag sa akon kauhaw ginpainum nila ako sing langgaw.",
			"22": "<sup>22</sup> Ang ila latok manginsiod sa atubangan nila; kon malinong sila ini mangin-tiglapak.",
			"23": "<sup>23</sup> Padulma ang ila mga mata, agud nga indi sila makakita; kag pakuruga sing dalayon ang ila mga balikawang.",
			"24": "<sup>24</sup> Iula sa ibabaw nila ang imo kaalipungut, kag ang kapintas sang imo kaakig maglambut sa ila.",
			"25": "<sup>25</sup> Magmingaw ang ila puluy-an, wala sing magpuyo sa ila mga layanglayang.",
			"26": "<sup>26</sup> Kay ginhingabut nila ang imo ginsamad, kag ginasugid nila ang kasakit sang mga imo ginpilas.",
			"27": "<sup>27</sup> Dugangi sing kalautan ang ila kalautan; dili sila magsulud sa imo katarungan.",
			"28": "<sup>28</sup> Pagpanason sila sa tolon-an sang kabuhi; dili sila pag-isulat upud sa mga matarung.",
			"29": "<sup>29</sup> Apang ako imol kag nagakasakit; ang imo kaluwasan, O Dios, magtib-ong sa akon!",
			"30": "<sup>30</sup> Dayawon ko ang ngalan sang Dios nga may ambahanon; padakuon ko sia nga may pagdayaw.",
			"31": "<sup>31</sup> Magapahamuut ini sa Ginoo labi pa sa baka ukon sa tinday nga baka nga may mga sungay kag mga koko.",
			"32": "<sup>32</sup> Nakakita sini ang mga mapainubuson kag nagakasadya; kamo nga nagapangita sa Dios, magkabuhi ang inyo tagiposoon.",
			"33": "<sup>33</sup> Kay ang Ginoo nagapamati sa mga may kinawad-on, kag wala nagatamay sang iya mga binilanggo.",
			"34": "<sup>34</sup> Dayawon sia sang langit kag duta, sang kadagatan kag sang tagsa ka butang nga nagagiho sa ila.",
			"35": "<sup>35</sup> Kay luwason sang Dios ang Sion kag patindugon ang kabanwaanan sang Juda; kag didto magapabilin sila kag magatag-iya sini;",
			"36": "<sup>36</sup> ang kaliwatan man sang iya mga alagad magapanubli sini, kag ang mga nagahigugma sang iya ngalan magapuyo sa sini."
		},
		"70": {
			"1": "<sup>1</sup> Dalidali, O Dios, sa pagluwas sa akon! Dalidali sa pagtabang sa akon, O Ginoo!",
			"2": "<sup>2</sup> Magmahuy-an sila kag malibogan ang nagatinguha sang akon kalag! Patalikdon sila kag mawalaan sing dungug ang nagakalipay sa akon kasamaran!",
			"3": "<sup>3</sup> Patalikdon sila bangud sang ila kahuya ang nagasiling, “Aha, Aha!”",
			"4": "<sup>4</sup> Magkalipay kag magkasadya sa imo ang tanan nga nagapangita sa imo! Ang mga nagahigugma sa imo kaluwasan magasiling sing dalayon, “Daku ang Dios!”",
			"5": "<sup>5</sup> Apang ako imol kag nawad-an; dalidali sa akon, O Dios! Ikaw ang akon kabulig kag ang akon manugluwas; O Ginoo, dili ka magpalantang!"
		},
		"71": {
			"1": "<sup>1</sup> Sa imo, O Ginoo, nagadangup ako; dili gid ako pagpakahuy-i!",
			"2": "<sup>2</sup> Luwasa ako sa imo pagkamatarung kag sagupa ako; ilingig sa akon ang imo idulungug, kag luwasa ako!",
			"3": "<sup>3</sup> Magmangin-igang ka nga puluy-an sa akon, sa diin makadangup ako sing dalayon, ikaw nakasogo sa pagluwas sa akon, kay ikaw akon igang kag akon pamakud.",
			"4": "<sup>4</sup> Sagupa ako, O Dios ko, sa kamut sang malauton, sa kamut sang dimatarung kag mapintas nga tawo.",
			"5": "<sup>5</sup> Kay ikaw akon paglaum, O Ginoo, ikaw akon salaligan, O Ginoo, kutub sa akon pagkapamatan-on.",
			"6": "<sup>6</sup> Sa imo napalig-on ako gikan sa tiyan; ikaw nagpagowa sa akon sa mga kasudlan sang akon iloy. Ang akon pagdayaw manginsa imo sing dalayon.",
			"7": "<sup>7</sup> Ako subong nga katingalahan sa madamu; apang ikaw akon mabakud nga dalangpan.",
			"8": "<sup>8</sup> Mapuno ang akon baba sang imo pagdayaw, kag sang imo kadungganan sa bug-os nga adlaw.",
			"9": "<sup>9</sup> Dili ako pag-isikway sa tion sang katigulangon; dili ako pagbayai kon magluya ang akon kusug.",
			"10": "<sup>10</sup> Kay ang akon mga kaaway nagapamolong nahanungud sa akon, ang mga nagabantay tungud sa akon kalag nagahimbon sing tingub,",
			"11": "<sup>11</sup> nga nagasiling, “Ang Dios nagbiya sa iya; lagsa kag dakpa ninyo sia, kay wala gid sing magaluwas.”",
			"12": "<sup>12</sup> O Dios, dili ka magpalayo sa akon; O Dios ko, dalidali sa pagtabang sa akon!",
			"13": "<sup>13</sup> Pagpakahuy-i sila kag ipapapas ang mga kasumpung sang akon kalag; pagtabonan sila sing pasipala kag pagkadidungganon ang mga nagatinguha sang akon kasamaran.",
			"14": "<sup>14</sup> Apang ako magalaum sing dalayon, kag magadayaw sa imo sing labi kag labi pa.",
			"15": "<sup>15</sup> Ang akon baba magasugid sang imo pagkamatarung, sang imo kaluwasan sa bug-os nga adlaw, kay wala ako makahibalo sang kadamuon nila.",
			"16": "<sup>16</sup> Magaabut ako upud sa gamhanan nga mga buhat sang Ginoong Dios, magasambit ako sang imo pagkamatarung, sang imo lamang.",
			"17": "<sup>17</sup> O Dios, gintudloan mo ako kutub sa akon pagkapamatan-on, kag tubtub karon ginpahayag ko ang imo makatilingala nga mga binuhatan.",
			"18": "<sup>18</sup> Gani bisan ako tigulang na kag ubanon, O Dios, dili ako pagbayai, tubtub nga mapahayag ko ang imo kusug sa madason nga kaliwatan ang imo gahum sa tagsatagsa nga magaabut.",
			"19": "<sup>19</sup> Ang imo pagkamatarung man, O Dios, tama kataas. Ikaw nga nakahimo sing dalagku nga mga butang, O Dios, sin-o bala ang kaangay sa imo?",
			"20": "<sup>20</sup> Ikaw nga nagpakita sa akon sing madamu kag tama nga mga kalisdanan magabuhi sa akon liwat; gikan sa mga kadadalman sang duta ikaw magapasaka sa akon liwat.",
			"21": "<sup>21</sup> Dugangan mo ang akon pagkadaku, kag balik liwat kag maglipay sa akon.",
			"22": "<sup>22</sup> Magadayaw man sa imo sa salterio sa imo kamatooran, O Dios ko; magaamba ako sa imo sing mga pagdayaw sa arpa, O ikaw nga Balaan sang Israel.",
			"23": "<sup>23</sup> Ang akon mga bibig magasinggit sa kalipay, kon mag-amba ako sing mga pagdayaw sa imo; ang akon kalag man, nga imo gintubus.",
			"24": "<sup>24</sup> Ang akon dila man magahambal sang imo pagkamatarung sa bug-os nga adlaw, kay ginapakahuy-an sila kay ginapalibog sila nga nagatinguha sang akon kasamaran."
		},
		"72": {
			"1": "<sup>1</sup> Ihatag sa hari ang imo mga paghukom, O Dios, kag ang imo pagkamatarung sa lalaki nga anak sang hari!",
			"2": "<sup>2</sup> Sia magahukom sang imo katawohan sa pagkamatarung, kag sang imol sa katarungan!",
			"3": "<sup>3</sup> Ang kabukiran magadala sing paghidait sa katawohan, kag ang kabakoloran, sing pagkamatarung!",
			"4": "<sup>4</sup> Magahukom sia sang imol sang katawohan, magaluwas sia sang mga anak sang nawad-an, kag magadugmok sang manugpigos!",
			"5": "<sup>5</sup> Magakahadluk sila sa imo samtang nagapadayon ang adlaw, kag tubtub nga yara ang bulan, sa tanan gid nga mga kaliwatan!",
			"6": "<sup>6</sup> Magatupa sia kaangay sang ulan sa nagalaban nga hilamon, subong sang ulan nga madali nagabunyag sang duta!",
			"7": "<sup>7</sup> Sa iya mga adlaw magalambo ang matarung, kag ang bugana nga paghidait, tubtub nga wala na ang bulan!",
			"8": "<sup>8</sup> Sia may kagamhanan man kutub sa dagat pa dagat, kag kutub sa Suba tubtub sa kaukbungan sang duta!",
			"9": "<sup>9</sup> Ang mga nagapuyo sa kamingawan magayaub sa atubangan niya, kag ang iya mga kaaway magadilap sang yab-ok!",
			"10": "<sup>10</sup> Ang mga hari sang Tarsis kag sang kapuloan magahatag sing buhis, ang mga hari sang Saba kag sang Seba magadala sing mga dolot!",
			"11": "<sup>11</sup> Ang tanan nga hari magahapa sa atubangan niya, ang tanan nga kapungsuran magaalagad sa iya!",
			"12": "<sup>12</sup> Kay magaluwas sia sang nawad-an kon magtuaw sia, sang imol nga wala sing manugtabang.",
			"13": "<sup>13</sup> Magakaawa sia sa imol kag sa nawad-an, kag luwason niya ang mga kalag sang nawad-an.",
			"14": "<sup>14</sup> Tubson niya ang ila kalag gikan sa pagpigus kag paglugus; kag ang ila dugo manginbilidhon sa iya itololok.",
			"15": "<sup>15</sup> Sia magakabuhi sing malawig, hatagan sia sang bulawan sang Saba! Ang mga tawo magapangamuyo sing dalayon tungud sa iya, sa bug-os nga adlaw magapakamaayo sila sa iya!",
			"16": "<sup>16</sup> May bugana nga uyas sa duta; sa putokputokan sang kabukiran magahapayhapay ini. ang iya bunga manginkaangay sang Libano: ang mga sa banwa magalambo kaangay sang hilamon sang duta!",
			"17": "<sup>17</sup> Ang iya ngalan magapadayon sa gihapon, ang iya ngalan padayonon tubtub nga yara ang adlaw! Ang mga tawo pakamaayohon sa iya, ang tanan nga kapungsuran magatawag sa iya nga malipayon!",
			"18": "<sup>18</sup> Pakamaayohon ang Ginoo, ang Dios sang Israel, nga amo lamang ang nagahimo sing makatilingala nga mga butang.",
			"19": "<sup>19</sup> Pakamaayohon sa gihapon ang iya mahimayaon nga ngalan; mapuno ang bug-os nga duta sang iya himaya! Kabay pa kag Kabay pa.",
			"20": "<sup>20</sup> Ang mga pangamuyo ni David, ang anak ni Jesse, natapus."
		},
		"73": {
			"1": "<sup>1</sup> Sa pagkamatuud ang Dios maayo sa Israel, sa mga putli sa tagiposoon.",
			"2": "<sup>2</sup> Apang ako, ang akon mga tiil diotayan lang makadanlog, ang akon mga tikang diotayan lang makadalin-as.",
			"3": "<sup>3</sup> Kay nahisa ako sa mga matinaastaason, sang nakita ko ang kauswagan sang malauton.",
			"4": "<sup>4</sup> Kay wala sing mga kasakit sa ila kamatayon; kondi ang ila kusug malig-on.",
			"5": "<sup>5</sup> Wala sila sa kagamo subong sa iban nga mga tawo; wala sila sa kalalat-an kaangay sa iban nga mga tawo.",
			"6": "<sup>6</sup> Busa ang bugal subong sang kolintas sa ila ilog; ang paglugus nagaputus sa ila subong sang panapton.",
			"7": "<sup>7</sup> Ang ila mga mata nagabuslo sa katambokon, may yara sila nga labaw pa sa mahandum sang tagiposoon.",
			"8": "<sup>8</sup> Nagayubit sila kag sa pagkamalaut nagamitlang sing pagpigus; nagapamolong sila sing matinaastaason.",
			"9": "<sup>9</sup> Napahamtang nila ang ila baba sa mga langit, kag ang ila dila nagadayandayan sa duta.",
			"10": "<sup>10</sup> Busa ang iya katawohan nagabalik diri; kag ang mga tubig sang puno nga tagayan ginahubas nila.",
			"11": "<sup>11</sup> Kag nagasiling sila, “Paano bala ang pagkahibalo sang Dios? May kaalam bala sa Labing Mataas?”",
			"12": "<sup>12</sup> Yari karon, amo ini ang mga malauton; subong nga matawhay sing dalayon, nagadugang sila sa manggad.",
			"13": "<sup>13</sup> Sa pagkamatuud walay pulus ang pagtinlo ko sang akon tagiposoon kag ang paghinaw ko sang akon mga kamut sa pagkawalay sala.",
			"14": "<sup>14</sup> Kay sa bug-os nga adlaw ginsakit ako, kag ginsilotan agaaga.",
			"15": "<sup>15</sup> Kon nakasiling ako, “Ako magapamolong sing subong,” kuntani nakaluib ako sa kaliwatan sang imo mga anak.",
			"16": "<sup>16</sup> Sang naghunahuna ako kon paano nga mahibaloan ko ini, ini tama kasakit sa akon,",
			"17": "<sup>17</sup> tubtub nga nagsulud ako sa santuario sang Dios; niyan nagpatugsiling ako sang ila kaolihian.",
			"18": "<sup>18</sup> Sa pagkamatuud ginapahamtang mo sila sa madanlug nga mga duug; ginaholog mo sila sa kalaglagan.",
			"19": "<sup>19</sup> Daw ano nga nanginmamingaw sila sa isa ka tion, napapas sila sing bug-os nga may kakugmat!",
			"20": "<sup>20</sup> Subong sang damgo kon ang isa nagmata, sa amo, O Ginoo, kon ikaw magmata, magatamay ka sang ila larawan.",
			"21": "<sup>21</sup> Kon ang akon kalag nagkalisud, sang ginsuntok ako sa akon tagiposoon,",
			"22": "<sup>22</sup> tama ako kapintas kag kapakuk, daw sapat ako sa atubangan mo.",
			"23": "<sup>23</sup> Walay sapayan nagaupud ako sa imo sing dalayon; ginkaptan mo ang akon kamut nga too.",
			"24": "<sup>24</sup> Magatuytuy ka sa akon sang imo laygay, kag ugaling batonon mo ako sa himaya.",
			"25": "<sup>25</sup> Sin-o bala ang akon sa langit kondi ikaw? Kag wala ako sing ginahandum sa duta luwas sa imo.",
			"26": "<sup>26</sup> Ang akon unud kag ang akon tagiposoon nagaluya, apang ang Dios kusug sang akon tagiposoon kag akon bahin sa gihapon.",
			"27": "<sup>27</sup> Kay yari karon, ang mga malayo sa imo mawala; ginlaglag mo tanan sila nga nagamakihilawason nga nagatalikod sa imo.",
			"28": "<sup>28</sup> Apang maayo sa akon nga magpalapit sa Dios; ginhimo ko nga akon dalangpan ang Ginoong Dios, agud nga masugid ko ang tanan mong binuhatan."
		},
		"74": {
			"1": "<sup>1</sup> O Dios, ngaa bala ginsikway mo kami sing dayon? Ngaa bala nga nagabalingaso ang imo kaakig sa carnero sang imo halalban?",
			"2": "<sup>2</sup> Dumduma ang imo katilingban, nga naangkon mo gikan sa dumaan, nga gintubus mo nga manginkabikahan sang imo panublion! Dumduma ang Bukid nga Sion, diin nagpuyo ka.",
			"3": "<sup>3</sup> Bayawa ang imo mga tiil pakadto sa dalayon nga mga kalaglagan; nga tanan nga malaut nahimo sang kaaway sa santuario!",
			"4": "<sup>4</sup> Ang imo mga kasumpung nagngurub sa tunga sang imo pagtilipon; ginbayaw nila ang ila mga hayahay subong nga mga tanda.",
			"5": "<sup>5</sup> Sila subong sang mga tawo nga nagbayaw sing mga wasay sa masiot nga kakahoyan.",
			"6": "<sup>6</sup> Kag karon ang tanan nga nabuhat sa gutib sa sini ginlaglag nila sa wasay kag sa mga palo.",
			"7": "<sup>7</sup> Gintutdan nila sa kalayo ang imo santuario; ginpasipalahan nila ang puluy-an sang imo ngalan sa pagwagwag sini sa duta.",
			"8": "<sup>8</sup> Nagsiling sila sa ila tagiposoon, “Laglagon ta sila sing bug-os”; ginsonog nila ang tanan nga sinagoga sang Dios sa duta.",
			"9": "<sup>9</sup> Wala naton makita ang aton mga tandaan; wala na gid sing manalagna, kag wala na sing isa sa tunga naton nga nakahibalo kon tubtub san-o.",
			"10": "<sup>10</sup> Tubtub bala san-o, O Dios, magapakahuya ang kasumpung? Magapasipala bala ang kaaway sing dayon sa imo ngalan?",
			"11": "<sup>11</sup> Ngaa bala ginapunggan mo ang imo kamut? Ngaa bala ginatago mo sa imo sabak ang too mong kamut?",
			"12": "<sup>12</sup> Apang ang Dios akon Hari gikan sa dumaan, nga nagahikot sing kaluwasan sa tunga sang duta.",
			"13": "<sup>13</sup> Ginpahawa mo ang dagat sa imo kusug; ginboong mo ang mga olo sang mga dragon sa mga tubig.",
			"14": "<sup>14</sup> Ginboong mo ang mga olo sang leviatan, ginhatag mo sia nga kalan-on sa katawohan nga nagapuyo sa kamingawan.",
			"15": "<sup>15</sup> Ginbuksan mo ang tuburan kag baha; ginpahubas mo ang masulug nga mga suba.",
			"16": "<sup>16</sup> Imo ang kaadlawon, imo man ang kagab-ihon; gin-aman mo ang sulu kag ang adlaw.",
			"17": "<sup>17</sup> Ikaw nagpahamtang sang tanan nga dulunan sang duta; ikaw naghimo sang tig-ilinit kag tigtulugnaw.",
			"18": "<sup>18</sup> Dumduma ini, nga ang kaaway nagpakahuya, O Ginoo, kag ang katawohan nga buangbuang nagpasipala sang imo ngalan.",
			"19": "<sup>19</sup> O dili pag-itugyan sa kasapatan nga talonon ang kalag sang imo tukmo; dili pagkalimti sa gihapon ang kabuhi sang imo mga imol.",
			"20": "<sup>20</sup> Tamda ang katipan; kay ang madulum nga mga duug sang duta puno sang mga puluy-an sang panlugus.",
			"21": "<sup>21</sup> O dili pagpabalika nga nahuy-an ang mga pinigus; magdayaw sang imo ngalan ang mga imol kag ang mga nawad-an.",
			"22": "<sup>22</sup> Tindug ka, O Dios, apini ang imo kaugalingon nga kasaba; dumduma kon paano nga ang buangbuang nga tawo nagapakahuya sa imo sa bug-os nga adlaw!",
			"23": "<sup>23</sup> Dili pagkalimti ang tingug sang imo mga kasumpung, ang kinagubut sang mga nagasumpung sa imo nga nagapaibabaw sing dayon!"
		},
		"75": {
			"1": "<sup>1</sup> Nagapasalamat kami sa imo, O Dios; nagapasalamat kami; nagapanawag kami sa imo ngalan kag nagasugid sang imo makatilingala nga mga binuhatan.",
			"2": "<sup>2</sup> Kon makita ko ang napat-ud nga tion magahukom ako sing matadlong.",
			"3": "<sup>3</sup> Kon ang duta kag ang tanan niyang pumuluyo nagauyog, ako ang nagapatindug sang iya mga haligi. Sela",
			"4": "<sup>4</sup> Nagasiling ako sa mga matinaastaason, “Dili kamo magmatinaastaason,” kag sa mga malauton, “Dili pagbayawa ang sungay;",
			"5": "<sup>5</sup> dili pagbayawa sa mataas ang inyo sungay, ukon magpamolong nga may pagkatingkoyan.”",
			"6": "<sup>6</sup> Kay indi sa sidlangan ukon sa katundan ukon bisan pa sa bagatnan nagagikan ang pagbayaw;",
			"7": "<sup>7</sup> apang ang Dios amo ang hukom, sia nagapapaubus sang isa kag nagabayaw sang isa.",
			"8": "<sup>8</sup> Kay may tagayan sa kamut sang Ginoo, nga ang alak nagabukal, nga puno ini sang panakut; kag magatagay sia gikan sini, ang iya mga labud titi-on sang tanan nga malauton sa duta kag imnun ini.",
			"9": "<sup>9</sup> Apang ako magabantala sa gihapon, magaamba ako sing mga pagdayaw sa Dios ni Jacob.",
			"10": "<sup>10</sup> Ang tanan nga sungay sang mga malauton utdon ko, apang ang mga sungay sang matarung bayawon."
		},
		"76": {
			"1": "<sup>1</sup> Ang Dios nakilala sa Juda, sa Israel daku ang iya ngalan.",
			"2": "<sup>2</sup> Sa Salem man yara ang iya kayangkayang, ang iya puluy-an sa Sion.",
			"3": "<sup>3</sup> Didto ginbali niya ang mga baslay sang pana, ang taming, ang espada, kag ang hinganib sang inaway. Sela",
			"4": "<sup>4</sup> Mahimayaon ikaw, labi kahalangdon sang sa kabukiran nga dayon.",
			"5": "<sup>5</sup> Ang maisug sing tagiposoon ginaagaw; nagtolog sila sang ila katologon; ang mga lalaki nga makusug wala makagamit sang ila mga kamut.",
			"6": "<sup>6</sup> Sa imo pagsabdong, O Dios ni Jacob, ang kangga kag ang kabayo nagtolog sing hamook.",
			"7": "<sup>7</sup> Apang ikaw, ikaw kalahadlukan! Sin-o bala ang makatindug sa imo itololok kon maakig ka?",
			"8": "<sup>8</sup> Kutub sa langit nagpabati ka sing paghukom; ang duta nagkahadluk kag nagtinong.",
			"9": "<sup>9</sup> sang pagtindug sang Dios sa paghukom sa pagluwas sang tanan nga mapinaubuson sang duta. Sela",
			"10": "<sup>10</sup> Sa pagkamatuud ang kaakig sang tawo magadayaw sa imo; ang nabilin sang kaakig igawagkus mo.",
			"11": "<sup>11</sup> Magsaad kag magbayad sa Ginoo nga inyo Dios; ang tanan nga yara sa palibut niya magdala sing mga dolot sa iya nga dapat kahadlukan,",
			"12": "<sup>12</sup> nga nagautud sang espiritu sang mga principe, makakulugmat sia sa mga hari sang duta."
		},
		"77": {
			"1": "<sup>1</sup> Magatuaw ako sa Dios sa akon tingug, sa Dios sa akon tingug, kag magapamati sia sa akon.",
			"2": "<sup>2</sup> Ginpangita ko ang Ginoo sa adlaw sang akon kalisdanan; ang akon kamut nauntay sa kagab-ihon kag wala magluya; ang akon kalag nagdumili nga paglipayon.",
			"3": "<sup>3</sup> Nadumduman ko ang Dios, kag wala ako sing kalinong; nagayamo ako, kag ang akon espiritu ginalandas. Sela",
			"4": "<sup>4</sup> Ginapamuklat mo ang akon mga mata; nalisang ako sing tama sa bagay nga indi ako makahambal.",
			"5": "<sup>5</sup> Ginpatugsilingan ko ang mga adlaw nga nagligad, ang mga tuig sang dumaan nga mga tion.",
			"6": "<sup>6</sup> Ginapanumdum ko ang akon ambahanon sa kagab-ihon; ginapamalandong ko sa akon tagiposoon; kag ang akon espiritu nagausisa sing makugi:",
			"7": "<sup>7</sup> “Magasikway bala sing dayon ang Ginoo, kag indi na bala sia mahamuut?",
			"8": "<sup>8</sup> Natapus na bala sing dayon ang iya malig-on nga paghigugma? Nalugaw-an bala sing dayon ang iya saad?",
			"9": "<sup>9</sup> Nalimot bala ang Dios sa pagkamaayohon? Gintakpan bala niya sa iya kaakig ang iya mahinoklogon nga mga kalooy?” Sela",
			"10": "<sup>10</sup> Kag nagsiling ako, “Amo ini ang akon kaluyahon, apang dumdumon ko ang mga tuig sang too nga kamut sang Labing Mataas.”",
			"11": "<sup>11</sup> Sambiton ko ang mga binuhatan sang Ginoo; kay dumdumon ko ang imo mga katingalahan nga dumaan.",
			"12": "<sup>12</sup> Pamalandongon ko man ang tanan mong binuhatan, kag painoinohon ang imo hinimoan.",
			"13": "<sup>13</sup> Ang imo dalanon, O Dios, yara sa santuario. Sin-o bala ang dakung dios kaangay sa Dios?",
			"14": "<sup>14</sup> Ikaw ang Dios nga nagahimo sing mga kalatingalahan, ginpakilala mo sa mga katawohan ang imo kusug.",
			"15": "<sup>15</sup> Gintubus mo sang imo butkon ang imo katawohan, ang mga anak ni Jacob kag ni Jose. Sela",
			"16": "<sup>16</sup> Ang mga tubig nakakita sa imo, O Dios, ang mga tubig nakakita sa imo, nahadluk sila, ang mga kadadalman man nagkurug.",
			"17": "<sup>17</sup> Ang mga gal-um nag-ula sing tubig; ang kahawaan nagpadala sing gahud; ang imo mga baslay man naglapnag.",
			"18": "<sup>18</sup> Ang tingug sang imo daguub yara sa buhawi; ang mga kilat nagpasanag sang kalibutan; ang duta nagkurug kag nag-uyog.",
			"19": "<sup>19</sup> Ang imo dalanon sa dagat, ang imo mga banas sa dlagkung mga tubig; kag ang imo mga tikang wala mahibaloi.",
			"20": "<sup>20</sup> Gintuytuyan mo ang imo katawohan kaangay sang panong paagi sa kamut ni Moises kag ni Aaron."
		},
		"78": {
			"1": "<sup>1</sup> Dungga, O katawohan ko, ang akon kasogoan; ilingig ang inyo mga idulungug sa mga polong sang akon baba!",
			"2": "<sup>2</sup> Magabungat ako sa akon baba sa paanggid; magamitlang ako sing madulum nga mga pinamolong sang dumaan,",
			"3": "<sup>3</sup> nga aton nabatian kag nahibaloan, kag ginsugid sa aton sang mga ginikanan ta.",
			"4": "<sup>4</sup> Dili naton pag-ilikum sila sa ila mga anak, apang isugid sa palaabuton nga kaliwatan ang mga pagdayaw sa Ginoo, kag ang iya kusug, kag ang iya makatilingala nga binuhatan nga ginhimo niya.",
			"5": "<sup>5</sup> Kay nagtukud sia sing pagpamatuud sa Jacob, kag nagpat-ud sing kasogoan sa Israel, nga ginsogo niya sa aton mga ginikanan nga ipakilala nila sila sa ila mga anak;",
			"6": "<sup>6</sup> agud nga ang palaabuton nga kaliwatan makakilala, ang mga anak nga matawo, nga magtindug kag magsugid sa ila sa mga anak nila,",
			"7": "<sup>7</sup> agud nga mapahamtang nila sa Dios ang ila paglaum, kag indi malipat sang binuhatan sang Dios, kondi magbantay sang iya mga sogo;",
			"8": "<sup>8</sup> kag indi magmanginsubong sang ila mga ginikanan, nga kaliwatan nga batinggilan kag mabinatoon, kaliwatan nga wala magpatadlong sang ila tagiposoon, nga ang ila espiritu indi malig-on sa Dios.",
			"9": "<sup>9</sup> Ang mga anak ni Efraim, nga lupit kag nagadala sing mga pana, nagtalikod sa adlaw sang inaway.",
			"10": "<sup>10</sup> Wala sila magbantay sang katipan sang Dios, kondi nagdumili sa paglakat sa iya kasogoan.",
			"11": "<sup>11</sup> Nalipat sila sang iya hinimoan, kag sang iya makatilingala nga binuhatan nga napakita niya sa ila.",
			"12": "<sup>12</sup> Makatilingala nga mga butang ang ginhimo niya sa itololok sang ila mga ginikanan sa duta sang Egipto, sa latagon sang Soan.",
			"13": "<sup>13</sup> Ginpahawa niya ang dagat kag ginpaagi sila, kag ginpaponong niya ang mga tubig.",
			"14": "<sup>14</sup> Sa adlawon man gintuytuyan niya sila paagi sa panganud, kag sa bug-os nga kagab-ihon paagi sa kapawa sang kalayo.",
			"15": "<sup>15</sup> Ginpalitik niya ang mga igang sa kamingawan, kag ginpainum sila sing bugana subong nga gikan sa mga kadadalman.",
			"16": "<sup>16</sup> Nagpatubud sia sing mga ilig man gikan sa igang, kag ginpailig ang mga tubig kaangay sang mga suba.",
			"17": "<sup>17</sup> Apang nagpadayon pa sila sa pagpakasala batok sa iya, sa pagsumpung batok sa Labing Mataas sa desierto.",
			"18": "<sup>18</sup> Ginsulay nila ang Dios sa ila tagiposoon paagi sa pagpangayo sing kalan-on sono sa ila luyag.",
			"19": "<sup>19</sup> Nagpamolong sila batok sa Dios, nga nagasiling, “Makaaman bala ang Dios sing latok sa kamingawan?",
			"20": "<sup>20</sup> Ginhampak niya ang igang sa bagay nga nagsagawak ang mga tubig kag ang mga ilig nag-awas. Makahatag bala sia sing kalan-on man, magahatag bala sia sing unud nga sa iya katawohan?”",
			"21": "<sup>21</sup> Busa, nakabati ang Ginoo kag nagsingkal; ang kalayo nagdabdab batok kay Jacob, ang kaakig niya nag-ibwal batok sa Israel;",
			"22": "<sup>22</sup> bangud nga wala sila magtoo sa Dios, kag wala magsalig sa iya kaluwasan.",
			"23": "<sup>23</sup> Apang ginsogo niya ang kahawaan sa ibabaw, kag ginbuksan ang mga gawang sang langit;",
			"24": "<sup>24</sup> kag ginpaulan niya sa ila ang mana nga kalan-on, kag ginhatagan sila sing kalan-on gikan sa langit.",
			"25": "<sup>25</sup> Ang tawo nagkaon sang kalan-on sang gamhanan; ginpadal-an niya sila sing kalan-on nga sa kabulusgan.",
			"26": "<sup>26</sup> Ginpahuyup niya ang salatan sa mga langit, kag sa iya gahum gintuytuyan niya ang habagat;",
			"27": "<sup>27</sup> ginpaulan niya ang unud man sa ila subong sang yab-ok, ang kapispisan nga pakpakan subong sang balas sang kadagatan;",
			"28": "<sup>28</sup> ginpatupa niya ini sa tunga sang ila dologan, sa paliput sang ila mga puluy-an.",
			"29": "<sup>29</sup> Gani nagkaon sila kag nabusug, kay ginhatagan niya sila sang ila kaugalingon nga luyag.",
			"30": "<sup>30</sup> Wala sila mahamulag sa ila luyag, ang ila kalan-on yara pa sa ila mga baba,",
			"31": "<sup>31</sup> sang nag-ibwal ang kaakig sang Dios sa ila kag nagpatay sang labi gid katambok sa ila, kag naglaglag sang mga pamatan-on nga lalaki sang Israel.",
			"32": "<sup>32</sup> Walay sapayan sini tanan nagpakasala pa sila; kag wala magtoo sa iya makatilingala nga binuhatan.",
			"33": "<sup>33</sup> Busa nga ila mga adlaw ginhinguyang niya sa kadayawan, kag ang ila mga tuig sa kakugmat.",
			"34": "<sup>34</sup> Sang ginpatay niya sila, niyan nagpamangkot sila sa iya; nagbalik sila kag nagpangita sa Dios sing hanuut.",
			"35": "<sup>35</sup> Nadumduman nila nga ang Dios ila igang, ang Labing Mataas nga Dios ila manunubus.",
			"36": "<sup>36</sup> Apang gin-olog-olog nila sia sa ila baba; ginbutigan sia sa ila dila.",
			"37": "<sup>37</sup> Ang ila mga tagiposoon indi matarung sa iya; indi sila matutum sa iya katipan.",
			"38": "<sup>38</sup> Apang sia, nga maloloy-on, nagpatawad sang ila kalautan, kag wala maglaglag sa ila; sa madamu nga tion ginpaiway niya ang iya kaakig, kag wala magpaibwal sang iya bug-os nga kasingkal.",
			"39": "<sup>39</sup> Nadumduman niya nga sila mga unud lamang, ang hangin nga nagataliwan kag wala nagabalik.",
			"40": "<sup>40</sup> Makapila sila magsumpung sa iya sa kamingawan kag nagpakalisud sa iya sa desierto!",
			"41": "<sup>41</sup> Nagtalikod sila liwat kag ginsulay ang Dios, kag ginhangkat ang Balaan sang Israel.",
			"42": "<sup>42</sup> Wala sila makadumdum sang iya kamut, ukon sang adlaw sang gintubus sila niya gikan sa kaaway;",
			"43": "<sup>43</sup> kon paano nga ginbutang niya ang iya mga tandaan sa Egipto, kag ang iya mga kalatingalahan sa latagon sang Soan.",
			"44": "<sup>44</sup> Ginbaylohan sa dugo ang ila mga suba, kag ang ila mga kasulgan agud nga indi sila makainum.",
			"45": "<sup>45</sup> Nagpadala sia sa tunga nila sing dagaya nga mga langaw, nga naghalunhon sa ila, kag mga paka, nga naglaglag sa ila.",
			"46": "<sup>46</sup> Ginhatag man niya sa kusim ang ila patubas, kag ang ila kinabudlayan sa apan.",
			"47": "<sup>47</sup> Ang ila mga ulubasan ginlaglag niya sa ulan nga mga bato nga hielo, kag ang iya mga sikomoro sa hielo.",
			"48": "<sup>48</sup> Gintugyan niya ang ila mga hayup man sa ulan nga hielo, kag ang ila mga kahayupan sa mainit nga mga kilat.",
			"49": "<sup>49</sup> Ginhaboy niya sa ila ang kabangis sang iya kaakig, kasingkal, kaalipungut, kag kalisang, ang guban sang malaut nga mga manugtunda.",
			"50": "<sup>50</sup> Naghimo sia sing banas nga sa iya kaakig; wala niya pagluwasa ang ila kalag sa kamatayon, kondi gintugyan ang ila kabuhi sa kamatay.",
			"51": "<sup>51</sup> Ginpatay ang tanan nga panganay sa Egipto, ang pamuno sang kusug nila sa mga layanglayang ni Ham.",
			"52": "<sup>52</sup> Apang ginpagowa niya ang iya kaugalingon nga katawohan subong sang mga carnero, kag gintuytuyan sila sa kamingawan subong sang panong.",
			"53": "<sup>53</sup> Gin-obayan sila sing malig-on, agud nga indi sila mahadluk; apang ang dagat naglapaw sang ila mga kaaway.",
			"54": "<sup>54</sup> Kag gindala niya sila sa dulunan sang iya santuario, sa sini nga bukid nga nadaug sang iya kamut nga too.",
			"55": "<sup>55</sup> Gintabog niya ang mga pungsud man sa atubangan nila; ginbahinbahin sila subong nga panublion paagi sa latid kag ginpapuyo ang mga kabikahan sang Israel sa ila mga layanglayang.",
			"56": "<sup>56</sup> Apang ginsulay kag ginsumpung nila ang Dios nga Labing Mataas, kag wala magbantay sang iya mga pagpamatuud,",
			"57": "<sup>57</sup> kondi nagtalikod kag nagmaluibon kaangay sang ila mga ginikanan; naglipas sila kaangay sang malimbongon nga pana.",
			"58": "<sup>58</sup> Kay ginpaakig nila sia tungud sang ila mataas nga mga duug; ginpaimon nila sia tungud sang ila mga larawan nga tinigban.",
			"59": "<sup>59</sup> Sang nabatian ini sang Dios, nagsingkal sia, kag nagkangil-ad sing daku sa Israel.",
			"60": "<sup>60</sup> Gani ginbayaan niya ang kayangkayang sang Silo, ang layanglayang nga ginbutang niya sa tunga sang mga tawo",
			"61": "<sup>61</sup> kag gintugyan niya sa kabihagan ang iya kusug, ang iya himaya sa kamut sang kasumpung.",
			"62": "<sup>62</sup> Gintugyan man niya ang iya katawohan sa espada, kag nagsingkal sa iya panublion.",
			"63": "<sup>63</sup> Ang kalayo naghalunhon sang ila mga pamatan-on nga lalaki, kag ang ila mga ulay wala sing ambahanon sa kasal.",
			"64": "<sup>64</sup> Ang ila mga sacerdote nagkalapukan tungud sa espada, kag ang ila mga balo nga babayi wala magpanalabiton.",
			"65": "<sup>65</sup> Niyan ang Ginoo nagmata subong sang isa gikan sa katologon, kaangay sang gamhanan nga tawo nga nagasinggit tungud sang alak.",
			"66": "<sup>66</sup> Kag gindaug niya ang iya mga kasumpung nga ginpaisul; ginbutang niya sila sa dayon nga kahuluy-an.",
			"67": "<sup>67</sup> Labut pa ginsikway niya ang layanglayang ni Jose, wala pagpili-a ang kabikahan ni Efraim;",
			"68": "<sup>68</sup> kondi ginpili niya ang kabikahan ni Juda, ang Bukid nga Sion, nga iya ginhigugma.",
			"69": "<sup>69</sup> Ginpatindug niya ang iya santuario kaangay sang mga kataasan, kaangay sang duta nga iya ginpasad sa gihapon.",
			"70": "<sup>70</sup> Ginpili niya si David man nga iya alagad, kag ginkuha sia sa mga palasudlan sang mga carnero;",
			"71": "<sup>71</sup> gindala niya sia gikan sa pagsonod sa mga oveja nga may ila nga tinday nga manginmanugpahalab kay Jacob nga iya katawohan, kay Israel nga iya panublion.",
			"72": "<sup>72</sup> Gani manugpahalab niya sila sono sa pagkatarung sang iya tagiposoon, kag gintuytuyan sila sang pagkasampaton sang iya mga kamut."
		},
		"79": {
			"1": "<sup>1</sup> O Dios, ang mga pungsud nagasulud sa imo panublion; gindagtaan nila ang imo templo nga balaan; ginhimo nila nga mga tinumpok nga nagub-an ang Jerusalem.",
			"2": "<sup>2</sup> Ginhatag nila ang mga bangkay sang imo mga alagad nga kalan-on sang kapispisan sang mga langit, ang unud sang imo mga balaan sa kasapatan sang duta.",
			"3": "<sup>3</sup> Ginpaagay nila ang ila dugo kaangay sang tubig sa palibut sang Jerusalem, kag wala sing bisan sin-o nga malubung sa ila.",
			"4": "<sup>4</sup> Nanginkahuluy-an kami sa amon mga isigkatawo, yuyubitan kag kaladlawan kami sang mga yara sa palibut namon.",
			"5": "<sup>5</sup> Tubtub bala san-o, O Ginoo? Magapangakig ka bala sa gihapon? Magadabdab bala kaangay sang kalayo ang imo kaimon?",
			"6": "<sup>6</sup> Iula ang imo kasingkal sa mga pungsud nga wala makakilala sa imo, kag sa mga ginharian nga wala nagapanawag sa imo ngalan!",
			"7": "<sup>7</sup> Kay ginhalunhon nila si Jacob, kag ginpapas ang iya puluy-an.",
			"8": "<sup>8</sup> Dili pagdumduma batok sa amon ang mga kalautan sang amon mga ginikanan; pasugataa sing madali sa amon ang imo mahinoklogon nga mga kalooy, kay ginpaubus kami sing tama.",
			"9": "<sup>9</sup> Tabangi kami, O Dios sang amon kaluwasan, tungud sa himaya sang imo ngalan; luwasa kami, kag patawara ang amon mga sala, tungud sa imo ngalan!",
			"10": "<sup>10</sup> Busa ngaa magsiling ang mga pungsud, “Diin bala ang ila Dios?” Himoa nga ang pagtimalus sang dugo sang imo mga alagad nga ginapaagay mahibaloan sa tunga sang mga pungsud sa amon itololok!",
			"11": "<sup>11</sup> Maglambut sa imo atubangan ang panghayhay sang binilanggo; sono sa pagkadaku sang imo gahum tipigi ang mga gintangdoan sa kamatayon!",
			"12": "<sup>12</sup> Ihatag sing pito ka pilo sa sabak sang amon mga isigkatawo ang ila pagpakahuya nga ginpakahuya nila sa imo, O Ginoo!",
			"13": "<sup>13</sup> Gani kami nga imo katawohan, kag mga carnero sang halalban mo, magapasalamat sa imo sa gihapon; magapakita sang imo pagdayaw sa tanan nga mga kaliwatan."
		},
		"80": {
			"1": "<sup>1</sup> Dungga, O Manugpahalab sang Israel, ikaw nga nagatuytuy kay Jose kaangay sang panong! Ikaw nga nagalingkod sa ibabaw sang mga querubin, magsilak",
			"2": "<sup>2</sup> sa atubangan ni Efraim kag ni Benjamin kag ni Manases! Pukawa ang imo gahum, kag magkari sa pagluwas sa amon!",
			"3": "<sup>3</sup> Pabalika kami, O Dios; pasilaka ang imo nawung, kag maluwas kami!",
			"4": "<sup>4</sup> O Ginoong Dios sang mga kasoldadosan, tubtub bala san-o nga maakig ka batok sa pangamuyo sang imo katawohan?",
			"5": "<sup>5</sup> Ginpakaon mo sila sing kalan-on sang mga luha, kag ginpainum sila sing mga luha sing bugana gid.",
			"6": "<sup>6</sup> Ginahimo mo kami nga kasuayon sa amon mga isigkatawo; kag ang amon mga kaaway nagakadlaw sa ila kaugalingon.",
			"7": "<sup>7</sup> Pabalika kami, O Dios sang mga kasoldadosan; pasilaka ang imo nawung, kag maluwas kami!",
			"8": "<sup>8</sup> Nagpagowa ka sing balagon gikan sa Egipto; ginsobol mo ang mga pungsud kag gintanum ini.",
			"9": "<sup>9</sup> Nag-aman ka sing hulut sa atubangan sini; nagpanggamut ini sing madalum kag naghil-ob sang duta.",
			"10": "<sup>10</sup> Ang kabukiran natabonan sang landong sini, ang mga sanga sini kaangay sang mga cedro sang Dios;",
			"11": "<sup>11</sup> gin-untay niya ang iya mga sanga sa dagat, kag ang iya mga salingsing tubtub sa Suba.",
			"12": "<sup>12</sup> Ngaa bala ginlumpag mo ang iya mga kuta, sa bagay nga tanan sila nga nagaagi sa dalan nagapopo sini?",
			"13": "<sup>13</sup> Ginlaglag ini sang baboy sang talon, kag ginhalab ini sang talonon nga mga sapat sang latagon.",
			"14": "<sup>14</sup> Balik, O Dios sang mga kasoldadosan! Tamud kutub sa langit, kag tan-awa; duawa ining balagon,",
			"15": "<sup>15</sup> ang puno nga gintanum sang imo too nga kamut kag ang sanga nga ginpabakud mo nga sa imo kaugalingon.",
			"16": "<sup>16</sup> Nasonog ini sa kalayo, ginapulud sia; nagakawala sila sa pagsabdong sang imo nawung!",
			"17": "<sup>17</sup> Ang imo kamut manginsa ibabaw sang tawo sang imo too nga kamut, sa ibabaw sang lalaking anak sang tawo nga ginpabakud mo nga sa imo kaugalingon!",
			"18": "<sup>18</sup> Gani indi kami magbalik gikan sa imo; buhia kami, kag magapanawag kami sa imo ngalan!",
			"19": "<sup>19</sup> Pabalika kami, O Ginoong Dios sang mga kasoldadosan! Pasilaka ang imo nawung, kag maluwas kami!"
		},
		"81": {
			"1": "<sup>1</sup> Amba sing mabaskug sa Dios nga aton kusug; maghugyaw sa Dios ni Jacob!",
			"2": "<sup>2</sup> Magbayaw sing ambahanon, dalha diri ang panderita, ang makawiwiling arpa pati ang salterio.",
			"3": "<sup>3</sup> Patungga ang budyong sa lati, sa ugsad, sa adlaw sang aton piesta.",
			"4": "<sup>4</sup> Kay ini palatukuran tungud sa Israel, isa ka pagsolondan sang Dios ni Jacob.",
			"5": "<sup>5</sup> Gintangdo niya ini kay Jose nga sa pagpamatuud, sang naggowa sia sa duta sang Egipto. Nakabati ako sing hambal nga wala ko mahibaloi:",
			"6": "<sup>6</sup> “Ginkuha ko ang iya abaga sa lulan; ang iya mga kamut ginluwas sa alat.",
			"7": "<sup>7</sup> Nagpanawag ka gikan sa kalisdanan, kag ginluwas ko ikaw; ginsabat ko ikaw sa natago nga duug sang daguub; gintilawan ko ikaw sa mga tubig sang Meriba.  Sela",
			"8": "<sup>8</sup> Pamati, O katawohan ko, kag magapamatuud ako sa inyo! O Israel, kon pamatian mo ako!",
			"9": "<sup>9</sup> Magwala sing iban nga dios sa imo; dili ka magsimba sa dumuloong nga dios.",
			"10": "<sup>10</sup> Ako ang Ginoo nga imo Dios, nga nagpatukad sa imo gikan sa duta sang Egipto. Ngangaha sing daku ang imo baba, kag pun-on ko ini.",
			"11": "<sup>11</sup> “Apang ang akon katawohan wala magpamati sang akon tingug; ang Israel wala magsapak sa akon.",
			"12": "<sup>12</sup> Gani ginpabayaan ko sila sa pagkabatinggilan sang ila tagiposoon, nga maglakat sila sa ila kaugalingon nga mga laygay.",
			"13": "<sup>13</sup> O nga ang akon katawohan magpamati kuntani sa akon, nga ang Israel maglakat sa akon mga dalanon!",
			"14": "<sup>14</sup> Sa madali daugon ko ang ila mga kaaway, kag magliso sang akon kamut batok sa ila mga kasumpung.",
			"15": "<sup>15</sup> Ang mga nagadumut sa Ginoo dapat magtugyan sang ila kaugalingon sa iya, apang ang ila tion magpadayon sa gihapon.",
			"16": "<sup>16</sup> Pakan-on niya sila man sing pili gid nga trigo; kag busgon ko ikaw sing dugus nga gikan sa igang.”"
		},
		"82": {
			"1": "<sup>1</sup> Ang Dios nagatindug sa katilingban sang Dios; nagahukom sia sa tunga sang mga dios:",
			"2": "<sup>2</sup> “Tubtub bala san-o nga magahukom kamo sing dimatarung kag magapasulabi sang mga nawung sang mga malauton? Sela",
			"3": "<sup>3</sup> Hukmi ang imol kag ang ilo; himoa ang katarungan sa napiotan kag sa nawad-an.",
			"4": "<sup>4</sup> Sagupa ang imol kag ang nawad-an; luwasa sila gikan sa kamut sang mga malauton.”",
			"5": "<sup>5</sup> Wala sila makahibalo kag wala sila makahangup, nagpakadto pakari sila sa kadudulman; ang tanan nga sadsaran sang duta ginauyog.",
			"6": "<sup>6</sup> Ako nagsiling, “Mga dios kamo, tanan kamo mga anak sang Labing Mataas;",
			"7": "<sup>7</sup> walay sapayan mapatay kamo subong sang mga tawo, kag mapukan kaangay sang isa sang mga principe.”",
			"8": "<sup>8</sup> Tindug, O Dios, hukmi ang duta; kay magapanubli ka sang tanan nga pungsud!"
		},
		"83": {
			"1": "<sup>1</sup> O Dios, dili ka maghipus; dili ka maglinong ukon magpahimonong, O Dios!",
			"2": "<sup>2</sup> Kay yari karon, ang imo mga kaaway nagagahud; sila nga nagadumut sa imo nagtanga.",
			"3": "<sup>3</sup> Nagahimbon sila batok sa imo katawohan; nagasapul sila sing tingub batok sa imo mga gin-apinan.",
			"4": "<sup>4</sup> Nagsiling sila, “Kari, utdon ta sila sa pagkapungsud; agud nga ang ngalan sang Israel indi na madumduman!”",
			"5": "<sup>5</sup> Kay nagsapul sila sing tingub sa isa ka kasugtanan; batok sa imo nagapakigkatipan sila—",
			"6": "<sup>6</sup> ang mga layanglayang sang Edom kag sang mga Ismaelnon, ang Moab kag ang mga Agarnon,",
			"7": "<sup>7</sup> Ang Gebal kag ang Amon kag ang Amalec, ang Filistia upud ang mga pumuluyo sang Tiro;",
			"8": "<sup>8</sup> ang Asiria man nasimpon sa ila; nagbulig sila sa mga anak ni Lot. Sela",
			"9": "<sup>9</sup> Himoa sa ila subong sang sa Madian, subong kay Sisera kag kay Jabin sa suba sang Cison,",
			"10": "<sup>10</sup> nga nawala sa Endor, nga nangin-ipot sa duta.",
			"11": "<sup>11</sup> Himoa ang ila mga principe subong kay Oreb kag kay Zeeb, ang tanan nilang principe subong kay Seba kag kay Zalmuna,",
			"12": "<sup>12</sup> nga nagsiling, “Angkonon ta nga aton kaugalingon ang mga puluy-an sang Dios.”",
			"13": "<sup>13</sup> O Dios ko, himoa sila kaangay sang alimpulus nga yab-ok, subong sang ginalaban sa atubang sang hangin.",
			"14": "<sup>14</sup> Subong sang kalayo nga nagasonog sang kagulangan, subong sang dabdab nga nagatutud sang kabukiran,",
			"15": "<sup>15</sup> gani lagsa sila sang imo unus kag pakugmata sila sang imo bagyo!",
			"16": "<sup>16</sup> Pun-a ang ila mga nawung sing kagumon, agud nga magpangita sila sang imo ngalan, O Ginoo.",
			"17": "<sup>17</sup> Pakahuy-an sila kag pahangaw-an sa gihapon; paliboga sila kag walaon.",
			"18": "<sup>18</sup> Agud nga makilala nila nga ikaw lamang, nga ang iya ngalan amo ang Ginoo, amo ang Labing Mataas sa bug-os nga duta."
		},
		"84": {
			"1": "<sup>1</sup> Daw ano ka hiligugmaon sang imo kayangkayang, O Ginoo sang mga kasoldadosan!",
			"2": "<sup>2</sup> Ang akon kalag ginahidlaw, hoo, ginapunaw tungud sa mga luwang sang Ginoo; ang akon tagiposoon kag ang akon unud nagahugyaw sa Dios nga buhi.",
			"3": "<sup>3</sup> Bisan ang maya nakakita sang iya balay, kag ang balinsasayaw sing pugad nga sa iya, diin mabutang niya ang iya mga buto, sa imo mga halaran, O Ginoo sang kasoldadosan, hari nakon kag Dios nakon.",
			"4": "<sup>4</sup> Bulahan ang mga nagapuyo sa imo balay, sila nagadayaw pa gihapon sa imo! Sela",
			"5": "<sup>5</sup> Bulahan ang tawo nga ang iya kusug yara sa imo, nga sa iya tagiposoon yara ang dakung mga dalan pakadto sa Sion.",
			"6": "<sup>6</sup> Sa nagalatas sang nalupyakan sang Paghibi ginahimo nila ini nga duug sang mga tuburan; ang unang ulan nagatabon sini sing mga pagpakamaayo.",
			"7": "<sup>7</sup> Nagakadto sila sa kusug pa kusug; ang tagsatagsa sa ila nagaatubang sa Dios sa Sion.",
			"8": "<sup>8</sup> O Ginoong Dios ang kasoldadosan, pamatii ang akon pangamuyo; lingga, O Dios ni Jacob! Sela",
			"9": "<sup>9</sup> Yari karon, O Dios nga amon taming; toloka ang nawung sang imo hinaplas!",
			"10": "<sup>10</sup> Kay ang isa ka adlaw sa sulud sang imo mga luwang labi pa kaayo sa isa ka libo bisan diin. Maayo pa nga ako magmanugbantay sang ganhaan sa balay sang akon Dios sang sa magpuyo sa mga layanglayang sang pagkamalaut.",
			"11": "<sup>11</sup> Kay ang Ginoong Dios amo ang adlaw kag taming; ang Ginoo nagahatag sing bugay kag himaya. Walay maayo nga butang nga idumili niya sa mga nagaginawi sing matadlong.",
			"12": "<sup>12</sup> O Ginoo sang kasoldadosan, bulahan ang tawo nga nagasalig sa imo!"
		},
		"85": {
			"1": "<sup>1</sup> Ginoo, ikaw nagmahamuut sa imo duta; ginpapauli mo ang mga nabihag kay Jacob.",
			"2": "<sup>2</sup> Ginpatawad mo ang kalautan sang imo katawohan; gintabonan mo ang tanan nilang sala. Sela",
			"3": "<sup>3</sup> Ginkuha mo ang bug-os mo nga kasingkal; nagtalikod ka sa kabangis sang imo kaakig.",
			"4": "<sup>4</sup> Pabalika kami, O Dios sang amon kaluwasan, kag pauntata ang imo kaalipungut nayon sa amon!",
			"5": "<sup>5</sup> Magakaakig ka bala sa amon sa gihapon? Palawigon mo bala ang imo kaakig sa tanan nga kaliwatan?",
			"6": "<sup>6</sup> Dili mo bala pagbuhion liwat kami, agud nga ang imo katawohan magkalipay sa imo?",
			"7": "<sup>7</sup> Ipakita sa amon, O Ginoo, ang imo malig-on nga paghigugma, kag ihatag sa amon ang imo kaluwasan.",
			"8": "<sup>8</sup> Pamatian ko ang ipamolong sang Dios nga Ginoo, kay magapamolong sia sing paghidait sa iya katawohan, kag sa iya mga balaan, sa mga nagabalik sa iya sa ila mga tagiposoon.",
			"9": "<sup>9</sup> Sa pagkamatuud, ang iya kaluwasan malapit sa mga nagakahadluk sa iya, agud nga ang himaya magpuyo sa aton duta.",
			"10": "<sup>10</sup> Ang malig-on nga paghigugma kag ang kamatooran magakitaay; ang pagkamatarung kag ang paghidait magahalukay.",
			"11": "<sup>11</sup> Ang kamatooran nagaulhot sa duta, kag ang pagkamatarung nagtamud kutub sa langit.",
			"12": "<sup>12</sup> Hoo, ang Ginoo magahatag sang maayo, kag ang aton duta magapatubas.",
			"13": "<sup>13</sup> Ang pagkamatarung magauna sa iya, kag magahimo sang iya mga tikang nga dalan nga lalaktan."
		},
		"86": {
			"1": "<sup>1</sup> Iduko ang imo idulungug, O Ginoo, kag sabta ako, kay ako imol kag nawad-an.",
			"2": "<sup>2</sup> Tipigi ang akon kalag, kay diosnon ako; O ikaw nga akon Dios, luwasa ang imo alagad nga nagasalig sa imo.",
			"3": "<sup>3</sup> Kalooyi ako, O Ginoo, kay sa imo nagatuaw ako sa bug-os nga adlaw.",
			"4": "<sup>4</sup> Lipaya ang kalag sang imo alagad, kay sa imo, O Ginoo, ginabayaw ko ang akon kalag.",
			"5": "<sup>5</sup> Kay ikaw, Ginoo, maayo kag handa sa pagpatawad, bugana sa malig-on nga paghigugma sa tanan nga nagatawag sa imo.",
			"6": "<sup>6</sup> Dungga, O Ginoo, ang akon pangamuyo; pamatii ang tingug sang akon mga pag-ampo.",
			"7": "<sup>7</sup> Sa adlaw sang akon kalisdanan magatawag ako sa imo, kay ikaw magasabat sa akon.",
			"8": "<sup>8</sup> Wala gid sing kaangay sa imo sa tunga sang mga dios, O Ginoo; kag wala gid sing mga binuhatan kaangay sa imo mga binuhatan.",
			"9": "<sup>9</sup> Ang tanan nga pungsud nga imo ginhimo magakari kag magasimba sa atubangan mo, O Ginoo, kag magahimaya sila sang imo ngalan.",
			"10": "<sup>10</sup> Kay ikaw daku, kag nagahimo sing makatilingala nga mga butang, ikaw lamang ang Dios.",
			"11": "<sup>11</sup> Tudloi ako sang imo dalanon, O Ginoo, magalakat ako sa imo kamatooran; bug-osa ang akon tagiposoon sa pagkahadluk sa imo ngalan.",
			"12": "<sup>12</sup> Dayawon ko ikaw, O Ginoo nga Dios nakon, sa bug-os ko nga tagiposoon, kag himayaon ko ang imo ngalan sa gihapon.",
			"13": "<sup>13</sup> Kay daku ang imo malig-on nga paghigugma sa akon; ginluwas mo ang akon kalag sa madalum gid nga Sheol.",
			"14": "<sup>14</sup> O Dios, ang mga bugalon nagatindug batok sa akon; isa ka hubon sang malugus nga mga tawo nagtinguha sang akon kalag, kag wala magbutang sa imo sa atubangan nila.",
			"15": "<sup>15</sup> Apang ikaw, O Ginoo, amo ang Dios nga maloloy-on kag mainayohon, makuli sa pagpangakig kag bugana sa malig-on nga paghigugma kag sa kamatooran.",
			"16": "<sup>16</sup> O liso ka sa akon kag kalooyi ako; ihatag ang imo kusug sa imo alagad, kag luwasa ang lalaking anak sang imo ulipon nga babayi.",
			"17": "<sup>17</sup> Pakitai ako sing tanda nga sa kaayohan, agud nga sila nga nagadumut sa akon makakita sini kag mahuy-an bangud nga ikaw, Ginoo, nagtabang sa akon kag naglipay sa akon."
		},
		"87": {
			"1": "<sup>1</sup> Ang iya sadsaran yara sa balaan nga kabukiran;",
			"2": "<sup>2</sup> ang Ginoo nagahigugma sang mga gawang sang Sion labi pa sa tanan nga puluy-an ni Jacob.",
			"3": "<sup>3</sup> Mahimayaon nga mga butang ang ginapamolong nahanungud sa imo, O banwa sang Dios. Sela",
			"4": "<sup>4</sup> Isambit ko ang Rahab kag ang Babilonia sa tunga sang mga nakakilala sa akon; yari karon, ang Filistia kag ang Tiro, upud ang Etiopia— “Ini sia natawo didto,” nagasiling sila.",
			"5": "<sup>5</sup> Nahanungud sang Sion isiling ini, “Ini sia kag ina sia natawo sa iya”; kay sia nga Labing Mataas magapalig-on sa iya.",
			"6": "<sup>6</sup> Ang Ginoo magaisip kon sulaton niya ang mga katawohan, “Ini sia natawo didto.” Sela",
			"7": "<sup>7</sup> Sila nga nagaamba kag sila nga nagasaut magasiling, “Ang tanan ko nga tuburan yara sa imo.”"
		},
		"88": {
			"1": "<sup>1</sup> O Ginoo, ang Dios sang akon kaluwasan; nagtuaw ako sa atubangan mo sa adlaw kag gab-i.",
			"2": "<sup>2</sup> Palambuta ang akon pangamuyo sa imo atubangan, ilingig ang imo idulungug sa akon pagtuaw!",
			"3": "<sup>3</sup> Kay ang akon kalag puno sang mga kalisdanan, kag ang akon kabuhi nagapalapit sa Sheol.",
			"4": "<sup>4</sup> Naisipan ako upud sa mga nagapanaug sa Boho; subong ako sang tawo nga wala sing pagtabang,",
			"5": "<sup>5</sup> ginpilak sa tunga sang mga patay, kaangay sang ginpatay nga nagahamyang sa lulubngan, nga wala mo na ginadumdum, kay nahamulag sila sa imo kamut.",
			"6": "<sup>6</sup> Ginpahamtang mo ako sa madalum gid nga Boho, sa madulum nga mga duug kag sa mga kadadalman.",
			"7": "<sup>7</sup> Ang imo kasingkal nagabug-at sa akon, kag ginpiotan mo ako sang imo tanan nga balud. Sela",
			"8": "<sup>8</sup> Ginpalayo mo sa akon ang akon mga kilala; ginhimo mo ako nga kangil-aran sa ila. Natakpan ako kag indi ako makagowa;",
			"9": "<sup>9</sup> ang akon mga mata nagahagas bangud sang kapipit-an. Nagpanawag ako adlawadlaw sa imo, O Ginoo; nauntay ko ang akon mga kamut sa imo.",
			"10": "<sup>10</sup> Magapakita ka bala sing mga katingalahan sa mga patay? Magabangon bala kag magadayaw sa imo ang mga napatay? Sela",
			"11": "<sup>11</sup> Ipahayag bala sa lulubngan ang imo malig-on nga paghigugma, ukon ang imo katutum sa Kalaglagan?",
			"12": "<sup>12</sup> Makilala bala sa mga kadudulman ang imo mga katingalahan, ang imo pagkamatarung sa duta sang pagkalimot?",
			"13": "<sup>13</sup> Apang sa imo, O Ginoo, nagtuaw ako; sa kaagahon ang akon pangamuyo magalambut sa atubangan mo.",
			"14": "<sup>14</sup> O Ginoo, ngaa bala ginasikway mo ang akon kalag? Ngaa bala ginalipdan mo sa akon ang imo nawung?",
			"15": "<sup>15</sup> Ginapiotan ako kag tagumatayon kutub pa sa akon pagkapamatan-on, samtang nagaantus ako sa imo mga kakugmat; ginalibogan ako.",
			"16": "<sup>16</sup> Ang imo mabangis nga kasingkal nag-agi sa akon; ang imo mga kakugmat nagtapus sa akon.",
			"17": "<sup>17</sup> Ginlibutan nila ako kaangay sang tubig sa bug-os nga adlaw; ginlikupan nila ako sing tingub.",
			"18": "<sup>18</sup> Ginpalayo mo sa akon ang kahagugma kag abyan; ang akon kilala yara sa kadudulman."
		},
		"89": {
			"1": "<sup>1</sup> Magaamba ako sang imo malig-on nga paghigugma, O Ginoo, sa gihapon; ipakilala ko sa akon baba ang imo pagkatutum sa tanan nga mga kaliwatan.",
			"2": "<sup>2</sup> Kay ang imo malig-on nga paghigugma napalig-on sa gihapon, ang imo pagkatutum malig-on subong sang kalangitan.",
			"3": "<sup>3</sup> Ikaw nagsiling, “Nagpakigkatipan ako sa akon pinili, nagsumpa ako kay David nga akon alagad:",
			"4": "<sup>4</sup> ‘Ang imo mga kaliwatan palig-onon ko sa gihapon, kag patindugon ang imo trono sa tanan nga kaliwatan.’” Sela",
			"5": "<sup>5</sup> Ang kalangitan magadayaw sang imo mga katingalahan, O Ginoo, ang imo katutum man sa katilingban sang mga balaan!",
			"6": "<sup>6</sup> Kay sin-o bala sa kahawaan ang mapaanggid sa Ginoo? Sin-o bala sa mga anak sang mga gamhanan ang kaangay sa Ginoo?",
			"7": "<sup>7</sup> Ang Dios nga tama kamakakulugmat sa kasapulanan sang mga balaan, kahadlukan bala labaw sa tanan nga yara sa iya palibut?",
			"8": "<sup>8</sup> O Ginoo nga Dios sang mga kasoldadosan, sin-o bala ang gamhanan, kaangay sa imo, O Ginoo, ang imo katutum yara sa palibut nimo?",
			"9": "<sup>9</sup> Ikaw nagagahum sang bugal sang dagat; kon magpaibabaw ang iya mga balud, ginapatinong mo sila.",
			"10": "<sup>10</sup> Ginpihakpihak mo ang Rahab subong sang isa nga ginpatay, ginpaaplaag mo ang imo mga kaaway sa butkon sang imo kusug.",
			"11": "<sup>11</sup> Imo ang kalangitan, imo ang duta man; ang kalibutan kag ang iya kabug-osan, ginpasad mo sila.",
			"12": "<sup>12</sup> Ang aminhan kag ang bagatnan, gintuga mo sila; ang Tabor kag ang Hermon nagakasadya sa imo ngalan.",
			"13": "<sup>13</sup> Ikaw may butkon nga gamhanan; makusug ang imo kamut, mataas ang imo too nga kamut.",
			"14": "<sup>14</sup> Ang pagkamatarung kag katarungan amo ang sadsaran sang imo trono; ang malig-on nga paghigugma kag ang kamatooran nagauna sa imo nawung.",
			"15": "<sup>15</sup> Bulahan ang katawohan nga nakakilala sang malipayon nga tonog, nagalakat sila, O Ginoo, sa kapawa sang imo nawung,",
			"16": "<sup>16</sup> sa imo ngalan nagakalipay sila sa bug-os nga adlaw, kag sa imo pagkamatarung ginapataas sila.",
			"17": "<sup>17</sup> Kay ikaw ang himaya sang ila kusug; sa imo kahamuut pataason ang amon sungay.",
			"18": "<sup>18</sup> Kay ang amon taming iya sang Ginoo, ang amon hari sa Balaan sang Israel.",
			"19": "<sup>19</sup> Niyan sa palanan-awon nagpamolong ka sa imo mga balaan kag nagsiling: “Ako nagtabang sa isa nga gamhanan, ginpataas ko ang isa nga pinili gikan sa katawohan.",
			"20": "<sup>20</sup> Nakita ko si David, nga akon alagad; ginhaplas ko sia sang akon balaan nga lana;",
			"21": "<sup>21</sup> nga sa iya lig-onon ang akon kamut, ang akon butkon man magapabakud sa iya.",
			"22": "<sup>22</sup> Ang mga kaaway indi magpigus sa iya, ukon ang anak sang pagkamalaut magpiot sa iya.",
			"23": "<sup>23</sup> Laglagon ko sa atubangan niya ang iya mga kasumpung kag pilason ang mga nagadumut sa iya.",
			"24": "<sup>24</sup> Apang ang akon pagkatutum kag ang akon malig-on nga paghigugma magaupud sa iya, kag sa akon ngalan pataason ang iya sungay.",
			"25": "<sup>25</sup> Ipahamtang ko man ang iya kamut sa dagat kag ang iya too nga kamut sa mga suba.",
			"26": "<sup>26</sup> Sia magasinggit sa akon, ‘Ikaw akon Amay, akon Dios, kag ang Igang sang akon kaluwasan.’",
			"27": "<sup>27</sup> Ako man magahimo sa iya nga akon panganay, ang mataas gid sang mga hari sang duta.",
			"28": "<sup>28</sup> Ang akon malig-on nga paghigugma huptan ko tungud sa iya sa gihapon, kag ang akon katipan magapabilin sa iya sing malig-on.",
			"29": "<sup>29</sup> Ang iya kaliwat man padayonon ko sa gihapon kag ang iya trono subong sang mga adlaw sang mga langit.",
			"30": "<sup>30</sup> Kon ang iya mga anak magbiya sang akon kasogoan kag indi maglakat sa akon mga pagsolondan,",
			"31": "<sup>31</sup> kon lalison nila ang akon mga palatukuran kag indi magbantay sang akon mga sogo,",
			"32": "<sup>32</sup> niyan duawon ko sang bilogon ang ila paglalis kag sang mga lapdus ang ila kalautan;",
			"33": "<sup>33</sup> apang indi ko pagkuhaon sa iya sing bug-os ang akon malig-on nga paghigugma, ukon palugaw-an ang akon pagkatutum.",
			"34": "<sup>34</sup> Indi ko paglalison ang akon katipan, ukon baylohan ang butang nga naggowa sa akon mga bibig.",
			"35": "<sup>35</sup> Sa makaisa nagsumpa ako sa akon pagkabalaan; dili ako magbutig kay David.",
			"36": "<sup>36</sup> Ang iya kaliwat magapadayon sa gihapon, ang iya trono subong sang adlaw sa atubangan nakon.",
			"37": "<sup>37</sup> Lig-onon ini sa gihapon subong sang bulan; subong sang matutum nga saksi sa kahawaan.” Sela",
			"38": "<sup>38</sup> Apang napilak mo kag nasikway, nagsingkal ka sa imo hinaplas.",
			"39": "<sup>39</sup> Nangil-ad ka sang katipan sang imo alagad; napasipalahan mo ang iya purungpurung sa pagpilak sini sa duta.",
			"40": "<sup>40</sup> Naguba mo ang tanan niya nga habong; nalaglag mo ang iya mga pamakud.",
			"41": "<sup>41</sup> Ang tanan nga nagaagi sa dalanon nagapangawat sa iya; nanginkahuluy-an sia sa iya mga isigkatawo.",
			"42": "<sup>42</sup> Ginpataas mo ang too nga kamut sang iya mga kasumpung; ginpakalipay mo ang tanan niya nga kaaway.",
			"43": "<sup>43</sup> Hoo, ginapabaliskad mo ang sulab sang iya espada, kag wala mo sia pagpatinduga sa inaway.",
			"44": "<sup>44</sup> Ginpauntat mo ang iya kasiga, kag ginpilak sa duta ang iya trono.",
			"45": "<sup>45</sup> Ginpalip-ot mo ang mga adlaw sang iya pagkapamatan-on; ginputus mo sia sing kahuya.",
			"46": "<sup>46</sup> Tubtub bala san-o, O Ginoo? Lipnan mo bala ang imo kaugalingon sa gihapon? Tubtub bala san-o magadabdab ang imo kasingkal kaangay sang kalayo?",
			"47": "<sup>47</sup> O dumduma kon daw ano kalip-ot sang akon tion, sa ano nga kadayawan gintuga mo ang tanan nga anak sang mga tawo!",
			"48": "<sup>48</sup> Ano bala ang tawo nga magakabuhi kag indi makakita sang kamatayon? Sin-o bala ang makaluwas sang iya kalag sa gahum sang Sheol? Sela",
			"49": "<sup>49</sup> Ginoo, diin bala ang imo una nga malig-on nga paghigugma, nga ginsumpa mo kay David sa imo pagkatutum?",
			"50": "<sup>50</sup> Dumduma, O Ginoo, ang kahuluy-an sang imo mga alagad; kon daw ano nga ginabatas ko sa akon dughan ang kahuluy-an sang tanan nga gamhanan nga mga katawohan,",
			"51": "<sup>51</sup> nga ginpakahuya sang imo mga kaaway, O Ginoo, nga ginpakahuya sa mga tikang sang imo hinaplas.",
			"52": "<sup>52</sup> Pakamaayohon ang Ginoo sa gihapon! Kabay pa kag kabay pa."
		},
		"90": {
			"1": "<sup>1</sup> Ginoo, ikaw nanginpuluy-an namon sa tanan nga kaliwatan.",
			"2": "<sup>2</sup> Sa wala pa ang mga bukid maggowa, ukon mahuman mo ang duta kag ang kalibutan, kutub sa gihapon tubtub sa gihapon ikaw Dios.",
			"3": "<sup>3</sup> Ginapabalik mo ang tawo sa kalaglagan, kag nagasiling, “Balik, kamo nga mga anak sang mga tawo!”",
			"4": "<sup>4</sup> Kay ang isa ka libo ka tuig sa imo itololok subong lamang sang kahapon kon magligad, ukon subong sang isa ka hinugna sang kagab-ihon.",
			"5": "<sup>5</sup> Ginadaldal mo sila subong sang baha; subong sila sang katologon, sa kaagahon kaangay sila sang hilamon nga nagatubo:",
			"6": "<sup>6</sup> sa kaagahon nagadabong ini kag nagatubo; sa kahaponon ginagalab ini kag nagakalaya.",
			"7": "<sup>7</sup> Kay nagakapapas kami sa imo kaakig; sa imo kasingkal ginalisdan kami.",
			"8": "<sup>8</sup> Napahamtang mo ang amon mga kalautan sa atubangan mo, ang amon tinago nga mga sala sa kapawa sang imo nawung.",
			"9": "<sup>9</sup> Kay ang tanan namon nga adlaw nagataliwan sa imo kasingkal, ginatapus namon ang amon mga tuig subong sang isa ka panghayhay.",
			"10": "<sup>10</sup> Ang mga adlaw sang amon mga tuig kapitoan ka tuig, ukon bisan bangud sang kabakud kawaloan ka tuig; apang ang ila bugal kabudlayan lamang kag kasubo; sa madali nagataliwan ini, kag nagalupad kami.",
			"11": "<sup>11</sup> Sin-o bala ang nakahibalo sang gahum sang imo kaakig, kag sang imo kasingkal sono sa kahadluk nga naigo sa imo?",
			"12": "<sup>12</sup> Gani tudloi kami sa pag-isip sang amon mga adlaw agud nga makaagum kami sing tagiposoon nga may kaalam.",
			"13": "<sup>13</sup> Balik, O Ginoo! Tubtub bala san-o? Kalooyi ang imo mga alagad!",
			"14": "<sup>14</sup> O busga kami sa kaagahon sang imo malig-on nga paghigugma, agud nga magkalipay kami kag magkasadya sa tanan namon nga adlaw.",
			"15": "<sup>15</sup> Pasadyaha kami sono sa mga adlaw nga ginpapiotan mo kami, kag sa mga tuig nga nakakita kami sing malaut.",
			"16": "<sup>16</sup> Ipahayag ang imo buhat sa imo mga alagad, kag ang imo himaya sa ila mga anak.",
			"17": "<sup>17</sup> Ang kahamuut sang Ginoo nga amon Dios manginsa amon, kag lig-onon mo sa amon ang buhat sang amon mga kamut, hoo, ang buhat sang amon mga kamut lig-onon mo."
		},
		"91": {
			"1": "<sup>1</sup> Ang nagapuyo sa tagong duug sang Labing Mataas, nga nagapabilin sa idalum sang landong sang Makaako,",
			"2": "<sup>2</sup> magasiling sa Ginoo, “Sia akon dalangpan kag akon kuta; akon Dios, nga sa iya nagasalig ako.”",
			"3": "<sup>3</sup> Kay sia magaluwas sa imo sa siod sang manugpamispis kag sa makamatay nga kalalat-an;",
			"4": "<sup>4</sup> sia magatabon sa imo sang iya mga kuyus, kag sa idalum sang iya mga pakpak magadangup ka; ang iya kamatooran taming kag kalasag.",
			"5": "<sup>5</sup> Dili ka mahadluk sang kakugmat sa kagab-ihon, ukon sang baslay nga nagalupad sa adlaw,",
			"6": "<sup>6</sup> sang kalalat-an nga nagalakat sa kadudulman, ukon sang kalaglagan nga nagapapas sa kaodtohon.",
			"7": "<sup>7</sup> Ang isa ka libo mapukan sa imo luyo, napulo ka libo sa imo too nga kamut; apang dili magpalapit ini sa imo.",
			"8": "<sup>8</sup> Lamang matolok mo sang imo mga mata kag makita ang balus sang malauton.",
			"9": "<sup>9</sup> Kay ikaw, O Ginoo, akon dalangpan, nahimo mo ang Labing Mataas nga imo puluy-an,",
			"10": "<sup>10</sup> wala sing malaut nga mahanabu sa imo, walay bisan ano nga kalalat-an nga magapalapit sa imo layanglayang.",
			"11": "<sup>11</sup> Kay sia magasogo sa iya mga manugtunda sa imo sa pagbantay sa imo sa tanan mong dalanon.",
			"12": "<sup>12</sup> Bayawon ka nila sa ila mga kamut, basi nga makasandad ang imo tiil sa bato.",
			"13": "<sup>13</sup> Magatapak ka sa leon kag man-ug nga dalitan, ang totoy nga leon kag man-ug tapakon mo.",
			"14": "<sup>14</sup> Bangud nga ginhigugma niya ako, busa luwason ko sia; ipahamtang ko sia sa hitaas, bangud nga ginkilala niya ang akon ngalan.",
			"15": "<sup>15</sup> Magatawag sia sa akon, kag ako magasabat sa iya; magaupud ako sa iya sa kalilisdan, magaluwas ako sa iya kag magapadungug sa iya.",
			"16": "<sup>16</sup> Busgon ko sia sa malawig nga kabuhi, kag pakitaan sia sang akon kaluwasan."
		},
		"92": {
			"1": "<sup>1</sup> Maayong butang ang pagpasalamat sa Ginoo, sa pag-amba sing mga pagdayaw sa imo ngalan, O Labing Mataas;",
			"2": "<sup>2</sup> sa pagpakita sang imo malig-on nga paghigugma sa kaagahon, kag sang imo pagkatutum sa tagsa ka kagab-ihon,",
			"3": "<sup>3</sup> sa tulunggon nga may napulo ka cuerdas kag sa salterio, nga may maligdong nga tonog sa arpa.",
			"4": "<sup>4</sup> Kay ikaw, O Ginoo, nagpasadya sa akon paagi sa imo buhat; magadaug ako sa binuhatan sang imo mga kamut.",
			"5": "<sup>5</sup> Daw ano kadalagku sang imo binuhatan, O Ginoo! Ang imo mga hunahuna tama kadalum!",
			"6": "<sup>6</sup> Ang tawo nga sapatsapaton wala makakilala, ang buangbuang wala makahangup sini:",
			"7": "<sup>7</sup> kon ang malauton magtubo subong sang hilamon kag kon ang tanan nga manughikot sang kalautan maglambo, ini amo agud nga laglagon sila sing dayon,",
			"8": "<sup>8</sup> apang ikaw, O Ginoo, yara sa ibabaw sa gihapon.",
			"9": "<sup>9</sup> Kay, yari karon, ang imo mga kaaway, O Ginoo, kay, yari karon, ang imo mga kaaway mawala; ang tanan nga manughikot sang kalautan paaplaagon.",
			"10": "<sup>10</sup> Apang ang akon sungay ginpataas mo kaangay sang iya sang baka nga talonon; ginahaplas mo ako sing lana nga bag-o.",
			"11": "<sup>11</sup> Ang akon mga mata man nakakita sang pagkapukan sang akon mga kaaway, ang akon mga idulungug nakabati sang kalaglagan sang mga malaut nga batok sa akon.",
			"12": "<sup>12</sup> Ang matarung magalambo kaangay sang palma, magatubo sia kaangay sang cedro sa Libano.",
			"13": "<sup>13</sup> Ginatanum sila sa balay sang Ginoo, magalambo sila sa mga luwang sang aton Dios.",
			"14": "<sup>14</sup> Magapamunga pa sila sa katigulangon, mapuno sila sang duga kag kalab-as,",
			"15": "<sup>15</sup> sa pagpakita nga ang Ginoo matarung; sia akon igang, kag wala sing pagkadimatarung sa iya."
		},
		"93": {
			"1": "<sup>1</sup> Ang Ginoo nagahari; napanaptan sia sing pagkaharianon; ang Ginoo napanaptan sing kusug, nagpangwagkus sia sini. Ang kalibutan man ginalig-on; agud nga indi ini mationg;",
			"2": "<sup>2</sup> ang imo trono napalig-on gikan sa dumaan; ikaw kutub sa gihapon.",
			"3": "<sup>3</sup> Ang mga baha nagbayaw, O Ginoo, ang mga baha nagbayaw sang ila tingug, ang mga baha nagbayaw sang ila mga balud.",
			"4": "<sup>4</sup> Sa ibabaw sang mga tingug sang madamung tubig, sang gamhanan nga mga balud sang dagat, ang Ginoo sa hitaas gamhanan!",
			"5": "<sup>5</sup> Ang imo mga pagpamatuud tama kalig-on; ang pagkabalaan anyo sa imo balay, O Ginoo, sa gihapon."
		},
		"94": {
			"1": "<sup>1</sup> O Ginoo, ikaw Dios nga imo ang pagtimalus, ikaw Dios nga imo ang pagtimalus, silak ka!",
			"2": "<sup>2</sup> Bayawa ang imo kaugalingon, O hukom sang duta; ihatag sa mga bugalon ang ila balus!",
			"3": "<sup>3</sup> O Ginoo, tubtub bala san-o ang malauton, tubtub bala san-o ang mga malauton magadaug?",
			"4": "<sup>4</sup> Nagabura sila kag nagapamolong sila sing matinaastaason, ang tanan nga manughikot sang kalautan, nagapabugal sila.",
			"5": "<sup>5</sup> Ginalaglag nila ang imo katawohan, O Ginoo, kag ginapapiotan nila ang imo panublion.",
			"6": "<sup>6</sup> Ginapatay nila ang balong babayi kag ang manlulugayaw, kag ginapatay ang mga ilo;",
			"7": "<sup>7</sup> kag nagasiling sila, “Indi makakita ang Ginoo; indi magpatugsiling ang Dios ni Jacob.”",
			"8": "<sup>8</sup> Magpatugsiling, kamo nga mga sapatsapaton sa katawohan! Mga buangbuang, san-o kamo magmaalam?",
			"9": "<sup>9</sup> Ang nagbutang sang idulungug, indi bala sia magpamati? Ang naghuman sang mata, indi bala sia magtan-aw?",
			"10": "<sup>10</sup> Ang nagasilot sang mga pungsud, dili bala sia magbadlong? Sia nga nagatudlo sa tawo sing ihibalo,",
			"11": "<sup>11</sup> ang Ginoo, nakakilala sang mga hunahuna sang tawo, nga sila kadayawan.",
			"12": "<sup>12</sup> Bulahan ang tawo nga imo ginasilotan, O Ginoo, kag ginatudloan gikan sa imo kasogoan",
			"13": "<sup>13</sup> agud nga mahatagan mo sia sing pahuway gikan sa mga adlaw sang kapiotan, tubtub nga makutkut ang boho nga sa malauton.",
			"14": "<sup>14</sup> Kay ang Ginoo indi magsikway sang iya katawohan; indi sia magbiya sang iya panublion;",
			"15": "<sup>15</sup> kay ang pagkamatarung magabalik sa matarung, kag ang tanan nga matadlong sa tagiposoon magasonod sini.",
			"16": "<sup>16</sup> Sin-o bala ang magatindug tungud sa akon batok sa mga manughimo sang malaut? Sin-o bala ang magatindug tungud sa akon batok sa mga manughikot sang kalautan?",
			"17": "<sup>17</sup> Kon wala ako pagtabangi sang Ginoo, ang akon kalag sa madali nagpuyo na kuntani sa kahipus.",
			"18": "<sup>18</sup> Sang nagsiling ako, “Ang akon tiil nagakadalin-as,” ang imo malig-on nga paghigugma, O Ginoo, nagpatindug sa akon.",
			"19": "<sup>19</sup> Sa kadam-an sang akon mga hunahuna sa sulud nakon, ang imo nga paglipay nagapasadya sang akon kalag.",
			"20": "<sup>20</sup> Magapakig-ambit bala sa imo ang trono sang pagkamalaut, nga nagapahito sing kalainan paagi sa palatukuran?",
			"21": "<sup>21</sup> Nagahimbon sila sing tingub batok sa kalag sang matarung, kag nagatagudili sang dugo nga walay sala.",
			"22": "<sup>22</sup> Apang ang Ginoo akon torre nga mataas, kag ang akon Dios igang sang akon dalangpan.",
			"23": "<sup>23</sup> Gindala niya sa ila ang ila kaugalingon nga kalautan kag magautud sa ila kaugalingon nga pagkamalaut; ang Ginoo nga amon Dios magautud sa ila."
		},
		"95": {
			"1": "<sup>1</sup> O kari, mag-amba kita sa Ginoo; maghinugway kita sa igang sang aton kaluwasan!",
			"2": "<sup>2</sup> Magdangat kita sa iya atubangan nga may pagpasalamat; maghinugway kita sa iya nga may mga salmo!",
			"3": "<sup>3</sup> Kay ang Ginoo daku nga Dios, kag daku nga Hari sa ibabaw sang tanan nga dios.",
			"4": "<sup>4</sup> Sa iya kamut yara ang madalum nga mga duug sang duta; ang mga kataasan sang kabukiran iya man.",
			"5": "<sup>5</sup> Iya ang dagat, kag ginhimo niya ini; kay ang iya mga kamut naghuman sang mamalang duta.",
			"6": "<sup>6</sup> O kari, magsimba kita kag magyaub, magluhud kita sa atubangan sang Ginoo, nga aton Magbubuhat!",
			"7": "<sup>7</sup> Kay sia aton Dios, kag kita ang katawohan sang iya halalban, kag ang mga carnero sang iya kamut. O karon nga adlaw pamatian ninyo kuntani ang iya tingug!",
			"8": "<sup>8</sup> Dili pagpatig-aha ang inyo tagiposoon, subong sang sa Meriba, subong sang sa adlaw sa Masa sa kamingawan,",
			"9": "<sup>9</sup> sang ginsulay ako sang inyo mga ginikanan, gintilawan ako, bisan nakita nila ang akon buhat.",
			"10": "<sup>10</sup> Kap-atan ka tuig sa kalawigon nagkalisud ako sadtong kaliwatan kag nagsiling, “Ini katawohan nga nagasayup sa ila tagiposoon, kag wala sila makakilala sang akon mga dalanon.”",
			"11": "<sup>11</sup> Busa nagsumpa ako sa akon kasingkal nga dili sila magsulud sa akon kapahuwayan."
		},
		"96": {
			"1": "<sup>1</sup> O amba sa Ginoo sing bag-ong ambahanon; amba sa Ginoo, bug-os nga duta!",
			"2": "<sup>2</sup> Amba sa Ginoo, pakamaayohon ang iya ngalan; ipakita ang iya kaluwasan adlawadlaw.",
			"3": "<sup>3</sup> Ipahayag ang iya himaya sa tunga sang mga pungsud, ang iya makatilingala nga binuhatan sa tanan nga mga katawohan.",
			"4": "<sup>4</sup> Kay daku ang Ginoo, kag dayawon sing daku; kahadlukan sia labaw sa tanan nga dios.",
			"5": "<sup>5</sup> Kay ang tanan nga dios sang mga katawohan diosdios; apang ang Ginoo naghimo sang mga langit.",
			"6": "<sup>6</sup> Ang kadungganan kag pagkahari yara sa atubangan niya; ang kusug kag katahum yara sa iya santuario.",
			"7": "<sup>7</sup> Ipahanungud sa Ginoo, kamo nga mga kahimataan sang mga katawohan, ipahanungud sa Ginoo ang himaya kag ang kusug!",
			"8": "<sup>8</sup> Ipahanungud sa Ginoo ang himaya nga naigo sa iya ngalan; magdala sing dolot, kag magsulud sa iya mga luwang!",
			"9": "<sup>9</sup> O magsimba sa Ginoo sa balaan nga panaput; magkurug sa atubangan niya, bug-os nga duta!",
			"10": "<sup>10</sup> Isiling sa mga pungsud, “Ang Ginoo nagahari! Ang kalibutan man ginapalig-on, nga indi mationg; sia magahukom sang mga katawohan sing alangay.”",
			"11": "<sup>11</sup> Magkasadya ang mga langit, kag magkalipay ang duta; magngurub ang dagat, kag ang iya kabug-osan;",
			"12": "<sup>12</sup> maghinugyaw ang latagon, kag ang tanan nga yara sa iya! Niyan ang tanan nga kahoy sa kagulangan magaamba sa kalipay",
			"13": "<sup>13</sup> sa atubangan sang Ginoo, kay nagakari sia, kay nagakari sia sa paghukom sang duta. Magahukom sia sang kalibutan sa pagkamatarung, kag sang mga katawohan sa iya kamatooran."
		},
		"97": {
			"1": "<sup>1</sup> Ang Ginoo nagahari; magkalipay ang duta; magkasadya ang kadam-an sang kapuloan!",
			"2": "<sup>2</sup> Ang mga panganud kag ang kadudulman yara sa palibut niya; ang pagkamatarung kag katarungan amo ang sadsaran sang iya trono.",
			"3": "<sup>3</sup> Ang kalayo nagauna sa iya, kag nagasonog sang iya mga kasumpung sa palibut.",
			"4": "<sup>4</sup> Ang iya mga kilat nagpasanag sang kalibutan; ang duta nakakita kag nagkurug.",
			"5": "<sup>5</sup> Ang kabukiran natunaw kaangay sang talo sa atubangan sang Ginoo, sa atubangan sang Ginoo sang bug-os nga duta.",
			"6": "<sup>6</sup> Ang mga langit nagapahayag sang iya pagkamatarung; kag ang tanan nga mga katawohan nakakita sang iya himaya.",
			"7": "<sup>7</sup> Pagpakahuy-an sila tanan nga nagaalagad sa mga larawan nga tinigban, nga nagapabugal sang ila kaugalingon nahanungud sang mga diosdios; ang tanan nga dios nagayaub sa iya.",
			"8": "<sup>8</sup> Ang Sion nakabati kag nagkasadya, kag ang babaying mga anak sang Juda nagkalipay, bangud sang imo mga paghukom, O Dios.",
			"9": "<sup>9</sup> Kay ikaw, O Ginoo, amo ang labing mataas sa ibabaw sang bug-os nga duta; ginbayaw ka labaw pa gid sa tanan nga dios.",
			"10": "<sup>10</sup> O kamo nga nagahigugma sa Ginoo dumti ang malaut; sia nagatipig sang mga kalag sang iya mga balaan; ginaluwas niya sila sa kamut sang mga malauton.",
			"11": "<sup>11</sup> Ang kapawa ginasab-ug tungud sa matarung, kag ang kasadya tungud sa matadlong sing tagiposoon.",
			"12": "<sup>12</sup> Magkasadya sa Ginoo, kamo nga matarung, kag magpasalamat sa iya balaan nga handumanan nga ngalan!"
		},
		"98": {
			"1": "<sup>1</sup> O amba sa Ginoo sing bag-o nga ambahanon, kay sia nakahimo sing makatilingala nga mga butang! Ang iya too nga kamut kag ang iya balaan nga butkon naghikot sing kaluwasan sa iya.",
			"2": "<sup>2</sup> Ginpakilala sang Ginoo ang iya kaluwasan, ginpahayag niya ang iya pagkamatarung sa itololok sang mga pungsud.",
			"3": "<sup>3</sup> Nadumduman niya ang iya malig-on nga paghigugma kag ang iya pagkatutum ayon sa balay sang Israel. Ang tanan nga ukbung sang duta nakakita sang kaluwasan sang aton Dios.",
			"4": "<sup>4</sup> Maghinugyaw sa Ginoo, bug-os nga duta; singgit kag amba sa kalipay, kag amba sing mga pagdayaw!",
			"5": "<sup>5</sup> Amba sing mga pagdayaw sa Ginoo sa arpa, sa arpa kag sa tingug nga malolot!",
			"6": "<sup>6</sup> Sa mga budyong kag sa tonog sang corneta maghinugyaw sa atubangan sang Hari, ang Ginoo!",
			"7": "<sup>7</sup> Magngurub ang dagat, kag ang iya kabug-osan; ang kalibutan kag ang tanan nga nagapuyo sa iya!",
			"8": "<sup>8</sup> Ang mga baha magpamalakpak sang ila mga kamut; ang kabakoloran mag-amba sing tingub sa kalipay",
			"9": "<sup>9</sup> sa atubangan sang Ginoo, kay nagakari sia sa paghukom sang duta. Magahukom sia sang kalibutan sa pagkamatarung, kag sang mga katawohan sing alangay."
		},
		"99": {
			"1": "<sup>1</sup> Ang Ginoo nagahari; magkurug ang mga katawohan! Nagalingkod sia sa ibabaw sang mga querubin; magtay-og ang duta!",
			"2": "<sup>2</sup> Ang Ginoo daku sa Sion; kag mataas sia sa ibabaw sang tanan nga mga katawohan.",
			"3": "<sup>3</sup> Magdayaw sila sang imo daku kag makakulugmat nga ngalan! Balaan sia!",
			"4": "<sup>4</sup> Gamhanan nga Hari, nagahigugma sang katarungan, ikaw nagapalig-on sang pag-alangay; ikaw nagahimo sa Jacob sing katarungan kag pagkamatarung.",
			"5": "<sup>5</sup> Pataasa ninyo ang Ginoo nga aton Dios; magsimba sa iya palatungan! Balaan sia!",
			"6": "<sup>6</sup> Si Moises kag si Aaron sa tunga sang iya mga sacerdote, si Samuel man sa tunga sang mga nagapanawag sa iya ngalan. Nagpanawag sila sa Ginoo, kag sia nagsabat sa ila.",
			"7": "<sup>7</sup> Sa haligi nga panganud nagpamolong sia sa ila; ginbantayan nila ang iya mga pagpamatuud, kag ang palatukuran nga ginhatag niya sa ila.",
			"8": "<sup>8</sup> Ikaw nagsabat sa ila, O Ginoo nga amon Dios; ikaw ang Dios nga nagpatawad sa ila, bisan nagtimalus ka sa ila mga hinimoan.",
			"9": "<sup>9</sup> Pataasa ninyo ang Ginoo nga aton Dios, kag magsimba sa iya balaan nga bukid; kay ang Ginoo nga aton Dios balaan!"
		},
		"100": {
			"1": "<sup>1</sup> Maghinugyaw sa Ginoo, kamo nga bug-os nga duta!",
			"2": "<sup>2</sup> Alagda ang Ginoo nga may kasadya! Magkara sa iya atubangan nga may pag-amba!",
			"3": "<sup>3</sup> Kilalaha ninyo nga ang Ginoo Dios sia! Sia ang naghimo sa aton, kag iya kita; kita iya katawohan, kag mga carnero sang iya halalban.",
			"4": "<sup>4</sup> Magsulud sa iya mga gawang nga may pagpasalamat, kag sa iya mga luwang nga may pagdayaw! Magpasalamat sa iya, pakamaayohon ang iya ngalan!",
			"5": "<sup>5</sup> Kay ang Ginoo maayo; ang iya malig-on nga paghigugma nagapadayon sa gihapon, kag ang iya pagkatutum sa tanan nga mga kaliwatan."
		},
		"101": {
			"1": "<sup>1</sup> Magaamba ako sang malig-on nga paghigugma kag katarungan; sa imo, O Ginoo, magaamba ako sing mga pagdayaw.",
			"2": "<sup>2</sup> Magagawi ako sing maalamon sa himpit nga dalan. O san-o ka bala makari sa akon? Magalakat ako nga may tagiposoon nga himpit sa sulud sang akon balay;",
			"3": "<sup>3</sup> Indi ako magbutang sa atubangan sang akon mga mata sing butang nga kubus. Ginadumtan ko ang binuhatan sang mga nagalipas; indi ini makatapik sa akon.",
			"4": "<sup>4</sup> Ang tagiposoon nga balingag magapalayo sa akon; indi ako magkilala sing malaut nga butang.",
			"5": "<sup>5</sup> Ang bisan sin-o nga nagabutangbutang sa iya isigkatawo sa tago laglagon ko sia. Ang may matinaastaason sing panolok kag palabilabihon sing tagiposoon indi ko pagbatason.",
			"6": "<sup>6</sup> Ang akon mga mata manginsa mga matutum sang duta, agud nga magpuyo sila upud sa akon; ang nagalakat sa dalanon nga himpit magaalagad sia sa akon.",
			"7": "<sup>7</sup> Ang nagahikot sing limbong dili magpuyo sa sulud sang akon balay; ang nagapamolong sing kabutigan dili magmalig-on sa atubangan sang akon mata.",
			"8": "<sup>8</sup> Sa agaaga laglagon ko ang tanan nga malauton sang duta, sa pagpapas sang tanan nga manughikot sang kalautan gikan sa banwa sang Ginoo."
		},
		"102": {
			"1": "<sup>1</sup> Pamatii ang akon pangamuyo, O Ginoo; mag-abut sa imo ang akon pagtuaw!",
			"2": "<sup>2</sup> Indi paglipdi ang imo nawung gikan sa akon sa adlaw sang akon kasakit! Ilingig sa akon ang imo idulungug; sa adlaw nga magpanawag ako, sabta ako sa gilayon!",
			"3": "<sup>3</sup> Kay ang akon mga adlaw nagapuas kaangay sang aso, kag ang akon mga tul-an nagakasonog subong sang agipo.",
			"4": "<sup>4</sup> Ang akon tagiposoon ginapapas kaangay sang hilamon, kag nalaya; nalipat ako sa pagkaon sang akon kalan-on.",
			"5": "<sup>5</sup> Bangud sang tingug sang akon pag-ugayong ang akon mga tul-an nagatapik sa akon unud.",
			"6": "<sup>6</sup> Kaangay ako sa pelicano sang kamingawan, kasubong ako sang bukaw sang mga duug nga hinapay;",
			"7": "<sup>7</sup> nagapulaw ako, nanginkaangay ako sa maya nga isa lamang sa ibabaw sang atop.",
			"8": "<sup>8</sup> Ang akon mga kaaway nagapakahuya sa akon sa bug-os nga adlaw, ang mga naakig sa akon nagapakamalaut sa akon.",
			"9": "<sup>9</sup> Kay nagkaon ako sang abo kaangay sang tinapay, kag ang akon ilimnon ginasaktan sing paghibi,",
			"10": "<sup>10</sup> bangud sang imo alipungut kag sang imo kasingkal; kay ginhakwat mo ako kag ginpilak sa unhan.",
			"11": "<sup>11</sup> Ang akon mga adlaw kaangay sang landong nga nagalabad; nalaya ako kaangay sang hilamon.",
			"12": "<sup>12</sup> Apang ikaw, O Ginoo, magapabilin sa gihapon; ang imo handumanan nga ngalan sa tanan nga kaliwatan.",
			"13": "<sup>13</sup> Ikaw magatindug kag magakalooy sa Sion; kay tion na sa pagkaawa sa iya; ang pinat-ud nga tion nag-abut na.",
			"14": "<sup>14</sup> Kay ang imo mga alagad nahamuut sa iya mga bato, kag nagakaawa sa iya yab-ok.",
			"15": "<sup>15</sup> Gani magakahadluk ang mga pungsud sa ngalan sang Ginoo, kag ang tanan nga hari sang duta sa imo himaya.",
			"16": "<sup>16</sup> Kay ang Ginoo nagpatindug sang Sion, sia nagpahayag sa iya himaya;",
			"17": "<sup>17</sup> nagtalupangud sia sang pangamuyo sang mga makalolooy, kag wala magtamay sang ila pangamuyo.",
			"18": "<sup>18</sup> Isulat ini tungud sa palaabuton nga kaliwatan, kag ang katawohan nga tugahon magadayaw sa Ginoo:",
			"19": "<sup>19</sup> kay nagtamud sia gikan sa kataasan sang iya santuario, kutub sa langit ang Ginoo nagtan-aw sang duta,",
			"20": "<sup>20</sup> sa pagpamati sang panghayhay sang binilanggo, sa pagbuhi sang mga gintangdo sa kamatayon;",
			"21": "<sup>21</sup> agud nga ibantala sang mga tawo sa Sion ang ngalan sang Ginoo, kag ang iya kadayawan sa Jerusalem,",
			"22": "<sup>22</sup> kon ang mga katawohan magtipon sing tingub, kag ang mga ginharian, sa pag-alagad sa Ginoo.",
			"23": "<sup>23</sup> Sia nagpaluya sang akon kusug sa dalanon; ginpalip-ot niya ang akon mga inadlaw.",
			"24": "<sup>24</sup> Nagsiling ako, “O Dios ko, indi ako pagkuhaa sa tunga sang akon kaadlawan, ang imo mga tuig nagapadayon sa bug-os nga mga kaliwatan!”",
			"25": "<sup>25</sup> Kutub sa dumaan ikaw ang nagpasad sang duta, kag ang kalangitan binuhatan sang imo mga kamut.",
			"26": "<sup>26</sup> Sila mawala, apang ikaw magapadayon; sila tanan magadaan kaangay sang panapton. Subong sang panapton ilisan mo sila, kag ilisan sila;",
			"27": "<sup>27</sup> apang ikaw amo sa gihapon, kag ang imo mga tinuig wala sing katapusan.",
			"28": "<sup>28</sup> Ang mga anak sang imo mga alagad magapadayon; ang ila kaliwat palig-onon sa imo atubangan."
		},
		"103": {
			"1": "<sup>1</sup> Pakamaayoha ang Ginoo, O kalag ko; kag tanan nga yari sa sulud nakon, pakamaayoha ang iya balaan nga ngalan!",
			"2": "<sup>2</sup> Pakamaayoha ang Ginoo, O kalag ko, kag indi pagkalimti ang tanan niya nga mga kaayohan,",
			"3": "<sup>3</sup> nga nagapatawad sang tanan mo nga kalautan, nga nagaayo sang tanan mo nga balatian,",
			"4": "<sup>4</sup> nga nagatubus sang imo kabuhi sa kalaglagan, nga nagapurungpurung sa imo sing malig-on nga paghigugma kag malolot nga mga kalooy,",
			"5": "<sup>5</sup> nga nagabusug sang imo handum sing maayo nga mga butang sa bagay nga ang imo pagkapamatan-on ginabag-o kaangay sang aguila.",
			"6": "<sup>6</sup> Ang Ginoo nagahikot sing matarung nga mga buhat kag mga paghukom tungud sa tanan nga ginapigus.",
			"7": "<sup>7</sup> Ginpakilala niya ang iya mga dalanon kay Moises, ang iya mga ginhimo sa mga anak sang Israel.",
			"8": "<sup>8</sup> Ang Ginoo maloloy-on kag mainayohon, makuli sa pagpangakig kag bugana sa malig-on nga paghigugma.",
			"9": "<sup>9</sup> Dili sia magsabdong sing dalayon, kag dili sia maghuput sang iya kaakig sa gihapon.",
			"10": "<sup>10</sup> Wala sia maghisayo sa aton sono sa aton mga sala, ukon nagbalus sa aton sono sa aton mga kalautan.",
			"11": "<sup>11</sup> Kay subong nga ang mga langit mataas labaw sa duta, amo kadaku ang iya malig-on nga paghigugma ayon sa mga nagakahadluk sa iya;",
			"12": "<sup>12</sup> subong sa kalayo sang sidlangan sa katundan, amo kalayo ang iya pagpahilayo sa aton sang aton mga paglalis.",
			"13": "<sup>13</sup> Kaangay sang amay nga nagakaawa sa iya mga anak, sa amo ang Ginoo nagakaawa sa mga nagakahadluk sa iya.",
			"14": "<sup>14</sup> Kay nakilala niya ang aton kahimtangan; nagadumdum sia nga kita yab-ok.",
			"15": "<sup>15</sup> Nahanungud sang tawo, ang iya mga adlaw subong sang hilamon; subong sang bulak sang latagon amo ang paglambo niya;",
			"16": "<sup>16</sup> kay ang hangin nagaagi sa iya, kag nawala sia, ang iya duug indi na makakilala sa iya.",
			"17": "<sup>17</sup> Apang ang malig-on nga paghigugma sang Ginoo kutub sa gihapon tubtub sa gihapon sa mga nagakahadluk sa iya, kag ang iya pagkamatarung tubtub sa mga anak sang mga anak,",
			"18": "<sup>18</sup> sa mga nagabantay sang iya katipan, kag sa mga nagadumdum sang iya mga sogo sa paghimo sa ila.",
			"19": "<sup>19</sup> Ang Ginoo nagpalig-on sang iya trono sa kalangitan, kag ang iya ginharian nagagahum sa tanan.",
			"20": "<sup>20</sup> Pakamaayoha ang Ginoo, kamo nga iya mga manugtunda, nga mga gamhanan sa kusug nga nagatuman sang iya polong, nga nagapamati sa tingug sang iya polong!",
			"21": "<sup>21</sup> Pakamaayoha ang Ginoo, tanan kamo nga iya kasoldadosan, kamo nga mga manug-alagad niya nga nagahimo sang iya nahamut-an!",
			"22": "<sup>22</sup> Pakamaayoha ang Ginoo, tanan kamo nga iya binuhatan, sa tanan nga duug sang iya ginsakpan. Pakamaayoha ang Ginoo, O kalag ko!"
		},
		"104": {
			"1": "<sup>1</sup> Pakamaayoha ang Ginoo, O kalag ko. O Ginoo nga Dios ko, ikaw tama kadaku! Ikaw napanaptan sing kadungganan kag pagkahari,",
			"2": "<sup>2</sup> nga nagatabon sang imo kaugalingon sing kapawa subong sang panapton, nga nagahumlad sang langit kaangay sang kumbung,",
			"3": "<sup>3</sup> nga nagapahamtang sang mga balayan sang iya mga hulut sa mga tubig, nga nagahimo sang mga panganud nga iya kangga, nga nagalakat sa mga pakpak sang hangin,",
			"4": "<sup>4</sup> nga nagahimo sang mga hangin nga iya mga manugbalita, sang mga dabdab nga kalayo nga iya mga alagad.",
			"5": "<sup>5</sup> Ikaw nagpasad sang mga sadsaran sang duta, agud nga ini indi mationg sa gihapon.",
			"6": "<sup>6</sup> Gintabonan mo ini sang kadadalman subong nga may panapton; ang mga tubig nagtindug sa ibabaw sang mga bukid.",
			"7": "<sup>7</sup> Sa imo pagsaway nagpalagyo sila; sa tingug sang imo daguub nagpalayo sila sing dalidali.",
			"8": "<sup>8</sup> Ang kabukiran nagbutwa, ang mga nalupyakan nag-usmud sa duug nga imo gintukuran sa ila.",
			"9": "<sup>9</sup> Ginbutangan mo sing dulunan agud nga indi sila maglakbay, agud nga indi sila magbalik sa pagtabon sang duta.",
			"10": "<sup>10</sup> Nagapatubud sia sing mga tuburan sa mga nalupyakan; nagailig sila sa tunga sang kabukiran,",
			"11": "<sup>11</sup> ginapainum nila ang tagsa ka sapat sang latagon; ang mga asno nga talonon nagapaumpaw sang ila kauhaw.",
			"12": "<sup>12</sup> Tungud sa ila ang kapispisan sang kalangitan may ila nga puluy-an; nagaamba sila sa mga sanga.",
			"13": "<sup>13</sup> Nagabunyag sia sang kabukiran gikan sa iya mga hulut; ang duta puno sang bunga sang imo binuhatan.",
			"14": "<sup>14</sup> Ginapatubo niya ang mga hilamon nga sa kahayupan, kag ang gamhon nga sa pag-alagad sang tawo, agud nga makapagowa sia sing kalan-on gikan sa duta,",
			"15": "<sup>15</sup> kag alak nga nagapasadya sang tagiposoon sang tawo, lana nga nagapakanaw sang iya nawung, kag tinapay nga nagapabakud sang tagiposoon sang tawo.",
			"16": "<sup>16</sup> Ang kakahoyan sang Ginoo puno sing hon-og, ang mga cedro sang Libano nga gintanum niya.",
			"17": "<sup>17</sup> Sa ila nagapugad ang kapispisan; nahanungud sa dugwak ang mga kahoy nga abeto amo ang iya balay.",
			"18": "<sup>18</sup> Ang mataas nga mga bukid naigo sa mga kanding nga talonon; ang mga igang dalangpan nga sa mga coney.",
			"19": "<sup>19</sup> Gintangdo niya ang bulan nga sa mga panag-on; ang adlaw nakakilala sang iya pagtunud.",
			"20": "<sup>20</sup> Ginahimo mo ang kadudulman, kag nagagab-i, diin ang tanan nga kasapatan sang talon nagakamang.",
			"21": "<sup>21</sup> Ang mga totoy nga leon nagangurub sa ila tulukbon, nga nagapangita sang ila kalan-on gikan sa Dios.",
			"22": "<sup>22</sup> Nagasubang ang adlaw, ginadakup nila sila kag ginabutang sila sa ila mga lungib.",
			"23": "<sup>23</sup> Ang tawo nagakadto sa iya hilikuton kag sa iya palangabudlayan tubtub sa kahaponon.",
			"24": "<sup>24</sup> O Ginoo, daw ano kadamu sang imo mga binuhatan! Sa kaalam ginhimo mo sila tanan; ang duta puno sang imo mga manggad.",
			"25": "<sup>25</sup> Sa unhan yara ang dagat, nga daku kag malapad, diin ang mga butang nga nagasaug dimaisip, tingub ang mga magamay kag dalagku nga mga sapat.",
			"26": "<sup>26</sup> Didto nagalakat ang mga sakayan, didto ang leviatan nga ginhuman mo sa paghampang didto.",
			"27": "<sup>27</sup> Ini sila tanan nagahulat sa imo, agud nga mahatagan mo sila sang ila kalan-on sa nagakaigo nga panag-on.",
			"28": "<sup>28</sup> Nagahatag ka sa ila, sila nagatipon; ginahumlad mo ang imo kamut, nagakabusug sila sang kaayohan.",
			"29": "<sup>29</sup> Nagatago ka sang imo nawung, nalisang sila; nagakuha ka sang ila ginhawa, nagakapatay sila kag nagabalik sa ila yab-ok.",
			"30": "<sup>30</sup> Nagapadala ka sang imo Espiritu, ginatuga sila; kag ginabag-o mo ang kadaygan sang duta.",
			"31": "<sup>31</sup> Magpadayon gihapon ang himaya sang Ginoo, magkalipay ang Ginoo sa iya mga binuhatan,",
			"32": "<sup>32</sup> nga nagatamud sa duta kag nagakurug ini, ginatandog niya ang mga bukid kag nagaaso sila!",
			"33": "<sup>33</sup> Magaamba ako sa Ginoo tubtub nga nagakabuhi ako; magaamba ako sing pagdayaw sa akon Dios samtang may kabuhi ako.",
			"34": "<sup>34</sup> Magmatam-is sa iya ang akon pagpamalandong, magakalipay ako sa Ginoo.",
			"35": "<sup>35</sup> Mapapas sa duta ang mga makasasala, kag mawala ang mga malauton! Pakamaayoha ang Ginoo, O kalag ko! Dayawa ninyo ang Ginoo!"
		},
		"105": {
			"1": "<sup>1</sup> O magpasalamat sa Ginoo, magpanawag sa iya ngalan, ipakilala sa mga katawohan ang iya mga hinimoan!",
			"2": "<sup>2</sup> Mag-amba sa iya, mag-amba sing mga pagdayaw sa iya, hambala ninyo ang tanan niya nga binuhatan nga makatilingala!",
			"3": "<sup>3</sup> Maghimaya kamo sa iya balaan nga ngalan; magkalipay ang tagiposoon sang mga nagapangita sa Ginoo!",
			"4": "<sup>4</sup> Pangitaa ninyo ang Ginoo kag ang iya kusug, pangitaa ninyo ang iya nawung sa gihapon!",
			"5": "<sup>5</sup> Dumduma ang iya makatilingala nga mga binuhatan nga ginhimo niya, ang iya mga katingalahan, kag ang mga paghukom sang iya baba,",
			"6": "<sup>6</sup> O kamo nga kaliwat ni Abraham nga iya alagad, kamo nga mga anak ni Jacob, ang iya mga pinili!",
			"7": "<sup>7</sup> Sia amo ang Ginoo nga aton Dios; ang iya mga paghukom yara sa bug-os nga duta.",
			"8": "<sup>8</sup> Gindumdum niya ang iya katipan sa gihapon, ang polong nga ginsogo niya sa isa ka libo ka kaliwatan,",
			"9": "<sup>9</sup> ang katipan nga ginhimo niya kay Abraham, ang iya sumpa kay Isaac,",
			"10": "<sup>10</sup> nga ginpamatud-an ang amo kay Jacob nga sa palatukuran, kay Israel nga sa dayon nga katipan,",
			"11": "<sup>11</sup> nga nagasiling, “Sa imo ihatag ko ang duta sang Canaan nga bahin sang inyo panublion.”",
			"12": "<sup>12</sup> Sang diotay pa lamang sila nga mga tawo sa kadamuon, tama kadiotay, kag mga manlulugayaw sa iya,",
			"13": "<sup>13</sup> nagsaylosaylo sila sa pungsud pa pungsud, gikan sa isa ka ginharian pa iban nga katawohan,",
			"14": "<sup>14</sup> wala sia magtugut sing tawo sa paghimo sing malain sa ila; ginsabdong niya ang mga hari tungud sa ila,",
			"15": "<sup>15</sup> nga nagasiling, “Dili pagtanduga ang akon mga hinaplas, dili paghaliti ang akon mga manalagna!”",
			"16": "<sup>16</sup> Sang nagtawag sia sing tiggulutum sa duta, ginbali niya ang bug-os nga inugsakdag nga kalan-on,",
			"17": "<sup>17</sup> nagpadala sia sing lalaki sa una nila, si Jose, nga ginbaligya nga alagad.",
			"18": "<sup>18</sup> Ginsakit nila ang iya mga tiil sa mga grilyos, ginbutang sia sa mga talikala nga salsalon;",
			"19": "<sup>19</sup> tubtub sa tion nga nahanabu ang iya polong ang polong sang Ginoo nagtilaw sa iya.",
			"20": "<sup>20</sup> Ginpakadtoan sang hari kag ginbuhian sia, ang manugdumala sang mga katawohan nagbuhi sa iya;",
			"21": "<sup>21</sup> ginhimo niya sia nga ginoo sang iya balay, kag manugdumala sang bug-os niya nga pagkabutang,",
			"22": "<sup>22</sup> sa paggapus sang iya mga principe sa iya nahamut-an, kag sa pagtudlo sang iya mga tigulang sing kaalam.",
			"23": "<sup>23</sup> Si Israel man nagkadto sa Egipto; si Jacob nagpanlugayaw sa duta ni Ham.",
			"24": "<sup>24</sup> Kag ginpadamu sang Ginoo ang iya katawohan sing daku, kag ginhimo sila nga makusug pa sa ila mga kasumpung.",
			"25": "<sup>25</sup> Ginliso niya ang ila tagiposoon sa pagdumut sang iya katawohan, sa pagdaya sa iya mga alagad.",
			"26": "<sup>26</sup> Ginpadala niya si Moises nga iya alagad, kag si Aaron nga iya pinili.",
			"27": "<sup>27</sup> Ginbutang nila sa ila tunga ang iya mga tanda, kag ang mga katingalahan sa duta ni Ham.",
			"28": "<sup>28</sup> Nagpadala sia sing mga kadulum, kag ginpadulum ini; sila wala magsumpung sa iya mga polong.",
			"29": "<sup>29</sup> Ginhimo niya nga dugo ang ila mga tubig, kag ginpatay ang ila isda.",
			"30": "<sup>30</sup> Ang ila duta nagdagaya sing mga paka, sa mga hulut sang ila mga hari.",
			"31": "<sup>31</sup> Nagpamolong sia, kag nag-abut ang mga dagaya nga mga langaw, kag mga kuto sa tanan nila nga dulunan.",
			"32": "<sup>32</sup> Ginhatagan niya sila sing hielo nga daw bato sa baylo sang ulan, kag dabdab nga kalayo sa ila duta.",
			"33": "<sup>33</sup> Ginsamad niya ang ila mga uvas man kag ang ila mga higuera, kag ginbali ang mga kahoy sa ila ginsakpan.",
			"34": "<sup>34</sup> Nagpamolong sia, kag nag-abut ang mga apan, kag mga tibakla nga indi maisip;",
			"35": "<sup>35</sup> nga nagkaon sang tagsa ka gamhon sa ila duta, kag nagkaon sang bunga sang ila duta.",
			"36": "<sup>36</sup> Ginlaglag man niya ang tanan nga panganay sa ila duta, ang pamuno sang bug-os nila nga kusug.",
			"37": "<sup>37</sup> Kag ginpagowa niya sila nga may pilak kag bulawan, kag wala gid sing maluya nga tawo sa iya mga kabikahan.",
			"38": "<sup>38</sup> Ang Egipto nagkasadya sang nagtaliwan sila, kay ang kahadluk sa ila nag-abut sa iya.",
			"39": "<sup>39</sup> Naghumlad sia sing panganud nga panabon, kag kalayo sa paghatag sing kapawa sa kagab-ihon.",
			"40": "<sup>40</sup> Nagpangayo sila, kag nagpadala sia sing mga pitaw, kag ginbusug sila sang tinapay sang langit.",
			"41": "<sup>41</sup> Ginbuka niya ang igang, kag nagsagawak ang mga tubig; nag-ilig sila sa mga duug nga mamala kaangay sang suba.",
			"42": "<sup>42</sup> Kay gindumdum niya ang iya balaan nga polong, kag si Abraham nga iya alagad.",
			"43": "<sup>43</sup> Gani ginpagowa niya ang iya katawohan nga may kalipay, ang iya pinili nga may inamba.",
			"44": "<sup>44</sup> Kag ginhatag niya sa ila ang mga duta sang mga pungsud; kag ginkuha nila nga kaugalingon ang pinangabudlayan sang mga katawohan,",
			"45": "<sup>45</sup> agud nga bantayan nila ang iya mga palatukuran. kag tumanon ang iya mga kasogoan. Dayawa ninyo ang Ginoo!"
		},
		"106": {
			"1": "<sup>1</sup> Dayawa ninyo ang Ginoo! O magpasalamat sa Ginoo, kay maayo sia; kay ang iya malig-on nga paghigugma nagapadayon sa gihapon!",
			"2": "<sup>2</sup> Sin-o bala ang makamitlang sang gamhanan nga mga buhat sang Ginoo, ukon makapakita sang iya bug-os nga pagdayaw?",
			"3": "<sup>3</sup> Bulahan ang mga nagabantay sang katarungan, ang nagahimo sing pagkamatarung sa tanan nga mga tion!",
			"4": "<sup>4</sup> Dumduma ako, O Ginoo, sang kahamuut nga ginadala mo sa imo katawohan; O duawa ako sang imo kaluwasan;",
			"5": "<sup>5</sup> agud nga makita ko ang kauswagan sang imo pinili, agud nga magkalipay ako sa kasadya sang imo pungsud, agud nga maghimaya ako sa imo panublion.",
			"6": "<sup>6</sup> Nakasala kami upud sang amon mga ginikanan; nakahimo kami sing kalautan, nakahimo kami sang pagkamalauton.",
			"7": "<sup>7</sup> Ang amon mga ginikanan wala makahangup sang imo mga katingalahan sa Egipto, wala sila makadumdum sang kadam-an sang imo malig-on nga paghigugma, kondi mga mabinatoon sa dagat, bisan sa Dagat nga Mapula.",
			"8": "<sup>8</sup> Wala sing sapayan ginluwas niya sila tungud sa iya ngalan, agud nga mapakilala niya ang iya gamhanan nga gahum.",
			"9": "<sup>9</sup> Ginsabdong niya ang Dagat nga Mapula man, kag nagmala ini; gani gintuytuyan niya sila sa paglatas sa kadadalman subong sa paglatas sa kamingawan.",
			"10": "<sup>10</sup> Gani ginluwas niya sila sa kamut sang nagadumut sa ila, kag gintubus sila sa kamut sang kaaway.",
			"11": "<sup>11</sup> Kag ang mga tubig nagtabon sang ila mga kasumpung; wala gid sing nabilin bisan isa sa ila.",
			"12": "<sup>12</sup> Niyan nagtoo sila sa iya mga polong; nag-amba sila sang iya pagdayaw.",
			"13": "<sup>13</sup> Sa madali nalipat sila sang iya mga binuhatan; wala sila maghulat sang iya laygay.",
			"14": "<sup>14</sup> Kondi sila naibog sing lakas sa kamingawan, kag nagsulay sang Dios sa desierto;",
			"15": "<sup>15</sup> naghatag sia sa ila sang ginpangayo nila, apang nagpadala sing kaniwang sa ila kalag.",
			"16": "<sup>16</sup> Nahisa sila kay Moises man sa dologan kag kay Aaron nga balaan sang Ginoo,",
			"17": "<sup>17</sup> nagbuka ang duta kag naglamon kay Datan, kag nagtabon sang kabon ni Abiram.",
			"18": "<sup>18</sup> Nagdabdab ang kalayo sa ila kabon; ang dabdab nagsonog sang malauton.",
			"19": "<sup>19</sup> Naghimo sila sing tinday nga baka sa Horeb kag nagsimba sa larawan nga tinunaw.",
			"20": "<sup>20</sup> Sa sini ginbaylohan nila ang ila himaya sa kaanggid sang isa ka baka nga lalaki nga nagahalab sing hilamon.",
			"21": "<sup>21</sup> Nalipat sila sa Dios nga ila Manluluwas, nga nakahimo sing dalagku nga mga butang sa Egipto,",
			"22": "<sup>22</sup> sing makatilingala nga mga binuhatan sa duta ni Ham, kag makakulugmat nga mga butang sa ubay sang Dagat nga Mapula.",
			"23": "<sup>23</sup> Busa nagsiling sia nga laglagon niya sila— kon si Moises nga iya pinili wala magtindug sa atubangan niya sa bulwang, sa paglugpay sang iya kasingkal basi nga laglagon niya sila.",
			"24": "<sup>24</sup> Niyan ginhikayan nila ang maayo nga duta, wala sila magtoo sa iya polong.",
			"25": "<sup>25</sup> Kondi nagkumud sila sa ila mga layanglayang, kag wala magpamati sang tingug sang Ginoo.",
			"26": "<sup>26</sup> Busa nagsumpa sia sa ila nga pukanon niya sila sa kamingawan,",
			"27": "<sup>27</sup> kag nga laglagon niya ang ila mga kaliwatan sa mga pungsud, nga paaplaagon sila sa mga duta.",
			"28": "<sup>28</sup> Nagsimpon sila man sa Baal-peor, kag nagkaon sang mga halad sa patay;",
			"29": "<sup>29</sup> sa sini ginpaakig nila ang Ginoo tungud sa ila mga hinimoan, kag ang kalalat-an nag-abut sa ila.",
			"30": "<sup>30</sup> Niyan nagtindug si Finees kag naghimo sing paghukom, kag sa amo ang kalalat-an nag-untat.",
			"31": "<sup>31</sup> Kag yadto gin-isip sa iya nga pagkamatarung sa tanan nga kaliwatan sa gihapon.",
			"32": "<sup>32</sup> Ginpaakig man nila sia sa mga tubig sang Meriba, sa bagay nga ginbudlayan si Moises tungud sa ila;",
			"33": "<sup>33</sup> bangud nga mabinatoon sila batok sa iya espiritu, kag nagpamolong sia sa iya mga bibig sing matabinason.",
			"34": "<sup>34</sup> Wala nila paglaglaga ang mga katawohan, sono sa ginsogo sang Ginoo sa ila,",
			"35": "<sup>35</sup> kondi nagsimpon sila sa mga pungsud kag nagtoon sang ila mga buhat.",
			"36": "<sup>36</sup> Nag-alagad sila sa ila mga diosdios, nga nanginsiod sa ila.",
			"37": "<sup>37</sup> Ginhalad nila ang ila mga anak nga lalaki kag ang ila mga anak nga babayi sa mga yawa;",
			"38": "<sup>38</sup> nagpaagay sila sing dugo nga wala sing sala, ang dugo sang ila mga anak nga lalaki kag sang ila mga anak nga babayi, nga ginhalad nila sa mga diosdios sang Canaan; kag ang duta nadagtaan sang dugo.",
			"39": "<sup>39</sup> Sa amo gindagtaan sila sa ila mga buhat, kag nagmakihilawason tungud sang ila mga hinimoan.",
			"40": "<sup>40</sup> Busa nagdabdab ang kasingkal sang Ginoo batok sa iya katawohan, kag ginkangil-aran niya ang iya panublion:",
			"41": "<sup>41</sup> ginhatag niya sila sa kamut sang mga pungsud, kag ang mga nagadulumut sa ila nagdumala sa ila.",
			"42": "<sup>42</sup> Ang ila mga kaaway man nagpigus sa ila, kag ginpasakup sila sa idalum sang ila kamut.",
			"43": "<sup>43</sup> Ginluwas sila niya sing makadamu, apang mabinatoon sila sa ila laygay, kag ginpaubus sila sa ila kalautan.",
			"44": "<sup>44</sup> Wala sing sapayan gintamud niya ang ila kapiotan, sang nakabati sia sang ila pagtuaw.",
			"45": "<sup>45</sup> Gindumdum niya nga sa ila ang iya katipan, kag nagkalisud sono sa kadamuon sang iya malig-on nga paghigugma.",
			"46": "<sup>46</sup> Ginhimo niya sila man nga kaawaan sang tanan nga nagbihag sa ila.",
			"47": "<sup>47</sup> Luwasa kami, O Ginoo nga amon Dios, kag tipona kami gikan sa mga pungsud, sa pagpasalamat sa imo balaan nga ngalan kag sa pagdaug sa imo pagdayaw.",
			"48": "<sup>48</sup> Pakamaayohon ang Ginoo, ang Dios sang Israel, kutub sa gihapon tubtub sa gihapon! Kag magsiling ang bug-os nga katawohan, “Kabay pa!” Dayawa ninyo ang Ginoo!"
		},
		"107": {
			"1": "<sup>1</sup> O pasalamati ang Ginoo, kay maayo sia; kay ang iya malig-on nga paghigugma nagapadayon sa gihapon!",
			"2": "<sup>2</sup> Magsiling sing subong ang mga gintubus sang Ginoo, nga gintubus niya sa kamut sang kasumpung",
			"3": "<sup>3</sup> kag gintipon pagowa sa mga duta, gikan sa sidlangan kag sa katundan, gikan sa aminhan kag sa bagatnan.",
			"4": "<sup>4</sup> Nagdalangdalang sila sa kamingawan sa dalan nga desierto, wala sila makakita sing banwa nga puluy-an;",
			"5": "<sup>5</sup> nagutum kag nauhaw, ang ila kalag napunaw sa ila.",
			"6": "<sup>6</sup> Niyan nagtuaw sila sa Ginoo sa ila kalisdanan, kag ginluwas niya sila sa ila mga kasakitan;",
			"7": "<sup>7</sup> gintuytuyan man niya sila sa matadlong nga dalan, agud nga makakadto sila sa banwa nga puluy-an.",
			"8": "<sup>8</sup> Kabay kuntani nga magdayaw ang mga tawo sa Ginoo tungud sang iya malig-on nga paghigugma, kag sang iya makatilingala nga mga binuhatan sa mga anak sang mga tawo!",
			"9": "<sup>9</sup> Kay ginabusug niya ang kalag nga ginalangkag, kag ginapuno niya sing kaayohan ang kalag nga gutum.",
			"10": "<sup>10</sup> Ang mga naglingkod sa kadudulman kag sa landong sang kamatayon, nga nagapus sa kapipit-an kag sa salsalon,",
			"11": "<sup>11</sup> bangud nga nagbato sila sa mga polong sang Dios, kag nagtamay sang laygay sang Labing Mataas.",
			"12": "<sup>12</sup> Busa ginpapaubus niya nga may kabudlayan ang ila mga tagiposoon; napukan sila, kag wala gid sing matabang.",
			"13": "<sup>13</sup> Niyan nagtuaw sila sa Ginoo sa ila kalisdanan, kag ginluwas niya sila sa ila mga kasakitan;",
			"14": "<sup>14</sup> ginpagowa niya sila gikan sa kadudulman kag sa landong sang kamatayon, kag ginbugras ang ila mga gapus.",
			"15": "<sup>15</sup> Kabay kuntani nga ang mga tawo magdayaw sa Ginoo tungud sang iya malig-on nga paghigugma, kag sang iya makatilingala nga mga binuhatan sa mga anak sang mga tawo!",
			"16": "<sup>16</sup> Kay ginbingkal niya ang mga gawang nga saway, kag gin-utud ang mga pintal nga salsalon.",
			"17": "<sup>17</sup> Ang iban nagbuangbuang bangud sang sala sang ila pagkamalalison, kag bangud sang ila mga kalautan ginapiotan;",
			"18": "<sup>18</sup> ang ila kalag nagakangil-ad sang tanan nga bagay sang kalan-on; kag nagapalapit sila sa mga gawang sang kamatayon.",
			"19": "<sup>19</sup> Niyan nagtuaw sila sa Ginoo sa ila kalisdanan, kag ginluwas niya sila sa ila mga kasakitan;",
			"20": "<sup>20</sup> ginapadala niya ang iya polong, kag ginaayo sila, kag ginaluwas sila sa ila mga kalaglagan.",
			"21": "<sup>21</sup> Kabay kuntani nga ang mga tawo magdayaw sa Ginoo tungud sang iya malig-on nga paghigugma, kag sang iya makatilingala nga mga binuhatan sa mga anak sang mga tawo!",
			"22": "<sup>22</sup> Kag magdolot sila sang mga halad sang pagpasalamat, kag magpahayag sang iya mga binuhatan nga may pag-inamba!",
			"23": "<sup>23</sup> Ang iban nagdulhog sa dagat sa mga sakayan, nga nagapatikang sa malapad nga mga tubig;",
			"24": "<sup>24</sup> ini sila nakakita sang mga binuhatan sang Ginoo, sang iya mga kalatingalahan sa kadadalman.",
			"25": "<sup>25</sup> Kay nagasogo sia, kag ginapahuyup ang mamadlus nga hangin, nga nagabayaw sang kabaluran niya.",
			"26": "<sup>26</sup> Nagatimbook sila sa kalangitan, nagapaubus sila sa mga kadadalman; ang ila mga kalag nagakatunaw bangud sang kalisdanan;",
			"27": "<sup>27</sup> nagadulingduling sila kag nagakapukanpukan kaangay sang hobog nga tawo, kag wala sila sing mahimo.",
			"28": "<sup>28</sup> Niyan nagatuaw sila sa Ginoo sa ila kalisdanan, kag ginapagowa niya sila sa ila mga kasakitan;",
			"29": "<sup>29</sup> ginapalinaw niya ang unus, sa bagay nga nagatonong ang kabaluran.",
			"30": "<sup>30</sup> Niyan nagakasadya sila bangud nga matinong sila, gani ginadala niya sila sa ila ginahandum nga dungkaan.",
			"31": "<sup>31</sup> Kabay nga ang mga tawo magdayaw sa Ginoo tungud sang iya malig-on nga paghigugma, kag sang iya makatilingala nga mga binuhatan sa mga anak sang mga tawo!",
			"32": "<sup>32</sup> Pagpakataason nila sia man sa katilingban sang katawohan, kag dayawon sia sa lingkoran sang mga tigulang.",
			"33": "<sup>33</sup> Ang mga suba ginabaylo niya nga kamingawan, ang mga tuburan sang tubig nga duta nga kigas,",
			"34": "<sup>34</sup> ang duta nga mabungahon nga desierto nga maasin, tungud sang pagkamalaut sang mga nagapuyo sa iya.",
			"35": "<sup>35</sup> Ginabaylo niya ang kamingawan nga danaw sang tubig, ang duta nga kigas nga mga tuburan sang tubig.",
			"36": "<sup>36</sup> Kag didto ginapapuyo niya ang mga gutum, agud nga mag-aman sila sing banwa nga puluy-an;",
			"37": "<sup>37</sup> magsab-ug sila sing mga latagon, kag magtanum sing mga ulubasan, kag magkuha sila sing mga bunga sang patubas.",
			"38": "<sup>38</sup> Ginapakamaayo man niya sila sa bagay nga nagabuad sila sing daku; kag wala niya pagtuguti nga magbuhin ang ila kahayupan.",
			"39": "<sup>39</sup> Sang liwat ginbuhinan sila kag ginpapaubus paagi sa pagpigus, kalisud, kag pagkagha,",
			"40": "<sup>40</sup> sia nagaula sing pagtamay sa mga principe kag ginapadalangdalang sila sa mamingaw nga walay dalan;",
			"41": "<sup>41</sup> apang ginatib-ong niya ang mga nawad-an gikan sa kapipit-an, kag ginahimo sia nga mga panimalay kaangay sa panong.",
			"42": "<sup>42</sup> Makakita sini ang mga matadlong kag magkasadya; kag ang tanan nga kalautan magatakup sang iya baba.",
			"43": "<sup>43</sup> Ang bisan sin-o nga maalam magaandam sa sining mga butang; pamalandongon nila ang malig-on nga paghigugma sang Ginoo."
		},
		"108": {
			"1": "<sup>1</sup> Ang akon tagiposoon malig-on, O Dios, ang akon tagiposoon malig-on! Magaamba ako, magaamba ako sing mga pagdayaw! Pagmata, kalag ko!",
			"2": "<sup>2</sup> Pagmata, salterio kag arpa! Ako gid magamata sing aga pa!",
			"3": "<sup>3</sup> Magapasalamat ako sa imo, O Ginoo, sa tunga sang mga katawohan, magaamba ako sing mga pagdayaw sa tunga sang mga pungsud.",
			"4": "<sup>4</sup> Kay ang imo malig-on nga paghigugma daku sa ibabaw sang mga langit, ang imo kamatooran nagalambut sa mga kahawaan.",
			"5": "<sup>5</sup> Pagpakataason ka, O Dios, labaw sa kalangitan! Ang imo himaya labaw sa bug-os nga duta.",
			"6": "<sup>6</sup> Agud nga maluwas ang imo hinigugma, luwasa sang imo too nga kamut, kag sabta kami!",
			"7": "<sup>7</sup> Ang Dios nagpamolong sa iya pagkabalaan: “Sa kalipay bahinbahinon ko ang Siquem, kag takson ang Nalupyakan sang Sucot.",
			"8": "<sup>8</sup> Akon ang Galaad; akon ang Manases; ang Efraim man amo ang apin sang akon olo; ang Juda amo ang akon cetro.",
			"9": "<sup>9</sup> Ang Moab amo ang akon hinawan; sa Edom ihaboy ko ang akon sapin; magahugyaw ako sa ibabaw sang Filistia.”",
			"10": "<sup>10</sup> Sin-o bala ang magadala sa akon sa banwang napamakuran? Sin-o bala ang nagtuytuy sa akon pakadto sa Edom?",
			"11": "<sup>11</sup> Wala mo bala kami pag-isikway, O Dios? Wala ka nagagowa, O Dios, upud sa amon mga kasoldadosan.",
			"12": "<sup>12</sup> Hatagi kami sing bulig batok sa kasumpung, kay walay pulus ang bulig sang tawo!",
			"13": "<sup>13</sup> Paagi sa Dios magaisganan kami; kay sia ang magatapak sang amon mga kasumpung."
		},
		"109": {
			"1": "<sup>1</sup> Dili ka maghipus, O Dios sang akon pagdayaw!",
			"2": "<sup>2</sup> Kay ang baba sang malauton kag ang baba sang limbong ginbuka nila batok sa akon, nagpamolong sila sa akon sa dila nga butigon.",
			"3": "<sup>3</sup> Ginlikupan nila ako man sing mga polong sang dumut, kag gin-away nila ako sa walay kabangdanan.",
			"4": "<sup>4</sup> Tungud sa akon gugma kasumpung ko sila, apang nagpanugyan ako sa pangamuyo.",
			"5": "<sup>5</sup> Gani ginbalusan nila ako sing malaut tungud sa maayo, kag dumut tungud sa akon gugma.",
			"6": "<sup>6</sup> Ibutang sa ibabaw niya ang malauton nga tawo; magtindug ang kasumpung sa iya too.",
			"7": "<sup>7</sup> Kon hukman sia, maggowa sia nga malinapason; manginsala ang iya pangamuyo!",
			"8": "<sup>8</sup> Maglip-ot ang iya mga adlaw; kuhaon sang isa ang iya palangakuan!",
			"9": "<sup>9</sup> Mangin-ilo ang iya mga anak, kag manginbalo ang iya asawa!",
			"10": "<sup>10</sup> Magtiyogtiyog ang iya mga anak kag magpakilimos; magpangita sila sang ila kalan-on gikan sa ila mamingaw nga mga duug!",
			"11": "<sup>11</sup> Kuhaon sang malupigon ang tanan nga iya; ang mga dumuloong mag-ati sang iya kinabudlayan.",
			"12": "<sup>12</sup> Magwala gid sing magmaayo sa iya; kag walay bisan sin-o nga maawa sa iya ilong mga anak!",
			"13": "<sup>13</sup> Pag-utdon ang iya kaanakan; sa masonod nga kaliwatan pagpanason ang ila ngalan!",
			"14": "<sup>14</sup> Pagdumdumon sang Ginoo ang kalautan sang iya mga ginikanan, kag dili pagpanason ang sala sang iya iloy!",
			"15": "<sup>15</sup> Sila manginsa atubangan sang Ginoo sing dalayon; agud nga mautud niya sa duta ang ila handumanan!",
			"16": "<sup>16</sup> Bangud nga wala sia magdumdum sa pagpakita sing kalolo, kondi ginhingabut niya ang tawong kubus kag nawad-an kag ang boong sa tagiposoon sa pagpatay sa ila.",
			"17": "<sup>17</sup> Ginhigugma niya ang pagpakamalaut; mag-abut ini sa iya! Wala sia malipay sa pagpakamaayo; magmalayo ini sa iya!",
			"18": "<sup>18</sup> Nagpanaput sia man sang iya kaugalingon sing pagpakamalaut subong sang iya panapton, magsulud ini sa iya kasudlan kaangay sang tubig, kaangay sang lana sa iya mga tul-an!",
			"19": "<sup>19</sup> Manginsubong ini sang panapton nga iya ginasuklub, sang wagkus nga ginawagkus niya sing dalayon!",
			"20": "<sup>20</sup> Amo ini ang balus gikan sa Ginoo sa akon mga kasumpung, sa mga nagapamolong sing malaut batok sa akon kalag!",
			"21": "<sup>21</sup> Apang hisayo ka sa akon, O Dios nga akon Ginoo, tungud sa imo ngalan; bangud nga ang imo malig-on nga paghigugma maayo, luwason mo ako!",
			"22": "<sup>22</sup> Kay imol ako kag nawad-an, kag ang akon tagiposoon napilasan sa sulud nakon.",
			"23": "<sup>23</sup> Nagataliwan ako, subong sang landong sa kahaponon; ginatumbotumbo ako subong sang apan.",
			"24": "<sup>24</sup> Ang akon mga tuhud maluya tungud sa puasa; ang akon unud nawalaan sang tambok.",
			"25": "<sup>25</sup> Nanginkahuluy-an man ako sa ila; sang nakita nila ako, nagalungolungo sila sang ila olo.",
			"26": "<sup>26</sup> Tabangi ako, O Ginoo nga akon Dios! O luwasa ako sono sa imo malig-on nga paghigugma!",
			"27": "<sup>27</sup> Agud nga makilala nila nga ini kamut mo; nga ikaw, O Ginoo, naghimo sini!",
			"28": "<sup>28</sup> Magpakamalaut sila, apang magpakamaayo ka! Kon magtindug sila mahuy-an sila; apang ang imo alagad magakalipay!",
			"29": "<sup>29</sup> Pagpanaptan sing pagkadidungganon ang akon mga kasumpung; magsuklub sila sang ila kaugalingon nga kahuluy-an subong nga kunup!",
			"30": "<sup>30</sup> Magapasalamat ako sing daku sa Ginoo sa akon baba; magadayaw ako sa iya sa tunga sang kadam-an.",
			"31": "<sup>31</sup> Kay magatindug sia sa too sang nawad-an, sa pagluwas sa iya gikan sa mga nagahukom sa iya kalag."
		},
		"110": {
			"1": "<sup>1</sup> Ang Ginoo nagasiling sa akon Ginoo: “Lingkod ka sa akon too, tubtub nga mahimo ko ang imo mga kaaway nga imo palatungan.”",
			"2": "<sup>2</sup> Ang Ginoo magapadala kutub sa Sion sang cetro sang imo kusug. Gahum ka sa tunga sang imo mga kaaway!",
			"3": "<sup>3</sup> Ang imo katawohan nagahalad sang ila kaugalingon sing kinabubut-on sa adlaw sang imo gahum sa balaan nga pagpanaput. Gikan sa tiyan sang kaagahon may ton-og ka sang imo pagkapamatan-on.",
			"4": "<sup>4</sup> Nakasumpa ang Ginoo, kag indi maghinulsul, “Ikaw sacerdote sa gihapon sono sa paagi ni Melquisedec.”",
			"5": "<sup>5</sup> Ang Ginoo sa imo too; magabuno sia sang mga hari sa adlaw sang iya kasingkal.",
			"6": "<sup>6</sup> Magahukom sia sa tunga sang mga pungsud, magapuno sia sang mga duug sing mga bangkay; magabuno sia sang pangolo sa madamung duta.",
			"7": "<sup>7</sup> Magainum sia sa sapa sa dalanon; busa bayawon niya ang iya olo."
		},
		"111": {
			"1": "<sup>1</sup> Dayawa ninyo ang Ginoo. Magapasalamat ako sa Ginoo sa bug-os kong tagiposoon, sa sinapul sang matadlong, sa katilingban.",
			"2": "<sup>2</sup> Ang mga binuhatan sang Ginoo dalagku, nga ginpangita sang tanan nga may kahamuut sini.",
			"3": "<sup>3</sup> Ang iya binuhatan kadungganan kag pagkahari, kag ang iya pagkamatarung nagapadayon sa gihapon.",
			"4": "<sup>4</sup> Nahimo niya nga dumdumon ang iya makatilingala nga mga binuhatan; ang Ginoo mainayohon kag maloloy-on.",
			"5": "<sup>5</sup> Naghatag sia sing kalan-on sa mga nagakahadluk sa iya; sia madinumdumon sang iya katipan.",
			"6": "<sup>6</sup> Ginpakitaan niya ang iya katawohan sang gahum sang iya mga binuhatan, sa paghatag sa ila sang panublion sang mga pungsud.",
			"7": "<sup>7</sup> Ang mga binuhatan sang iya mga kamut mga kamatooran kag katarungan; ang tanan niyang sogo malig-on,",
			"8": "<sup>8</sup> ginapalig-on sila sa gihapon kag sa gihapon, ginhimo sila sa kamatooran kag sa pagkatadlong.",
			"9": "<sup>9</sup> Nagpadala sia sing pagtubus sa iya katawohan; sia nagsogo sang iya katipan sa gihapon. Balaan kag yayauban ang iya ngalan.",
			"10": "<sup>10</sup> Ang kahadluk sa Ginoo amo ang pamuno sang kaalam; ang tanan nga nagahimo sang iya mga sogo may maayong paghangup. Ang iya pagdayaw nagapadayon sa gihapon!"
		},
		"112": {
			"1": "<sup>1</sup> Dayawa ninyo ang Ginoo. Bulahan ang tawo nga nagakahadluk sa Ginoo, nga nagakalipay sing daku sa iya mga sogo!",
			"2": "<sup>2</sup> Ang iya mga kaliwatan magagamhanan sa duta; ang kaliwatan sang matadlong pakamaayohon.",
			"3": "<sup>3</sup> Pagkabutang kag manggad yara sa iya balay; kag ang iya pagkamatarung nagapadayon sa gihapon.",
			"4": "<sup>4</sup> Sa matadlong may nagasilak nga kapawa sa kadudulman; ang Ginoo mainayohon, maloloy-on, kag matarung.",
			"5": "<sup>5</sup> Maayo sa tawo nga mainayohon kag nagapahulam; magaapin sia sang iya kasaba sa paghukom.",
			"6": "<sup>6</sup> Kay indi sia mationg; ang matarung dumdumon sing dayon.",
			"7": "<sup>7</sup> Indi sia mahadluk sa malaut nga balita; ang iya tagiposoon mapag-on, nga nagasalig sa Ginoo.",
			"8": "<sup>8</sup> Ang iya tagiposoon malig-on, indi sia mahadluk, tubtub nga makita niya ang iya handum sa iya mga kasumpung.",
			"9": "<sup>9</sup> Nakasabwag sia, nakahatag sia sa nawad-an; ang iya pagkamatarung nagapadayon sa gihapon; ang iya sungay pataason nga may kadungganan.",
			"10": "<sup>10</sup> Ang malauton makakita sini kag magakalisud; magapabagrut sia sang iya mga ngipon kag matunaw; ang handum sang malauton madula."
		},
		"113": {
			"1": "<sup>1</sup> Dayawa ninyo ang Ginoo! Dayawa, O kamo nga mga alagad sang Ginoo, dayawa ang ngalan sang Ginoo!",
			"2": "<sup>2</sup> Pakamaayohon ang ngalan sang Ginoo kutub sining tion kag tubtub sa gihapon!",
			"3": "<sup>3</sup> Kutub sa pagbutlak sang adlaw tubtub sa pagtunud sini dayawon ang ngalan sang Ginoo!",
			"4": "<sup>4</sup> Ang Ginoo mataas labaw sa tanan nga pungsud, kag ang iya himaya labaw sa mga langit!",
			"5": "<sup>5</sup> Sin-o bala ang kaangay sa Ginoo nga aton Dios, nga yara ang iya lingkoran sa ibabaw,",
			"6": "<sup>6</sup> nga nagapaubus sang iya kaugalingon sa pagtolok sa mga butang nga yara sa langit kag sa duta?",
			"7": "<sup>7</sup> Ginabayaw niya ang imol gikan sa yab-ok, kag ginabayaw ang nawad-an gikan sa higko,",
			"8": "<sup>8</sup> agud nga mapalingkod niya sia upud sa mga principe, upud sang mga principe sang iya katawohan.",
			"9": "<sup>9</sup> Ang baw-as nga babayi ginahimo niya nga mag-atipan sing balay, kag malipayon nga iloy sang mga anak. Dayawa ninyo ang Ginoo!"
		},
		"114": {
			"1": "<sup>1</sup> Sang naggowa ang Israel sa Egipto, ang panimalay ni Jacob gikan sa katawohan nga dumuloong sing hambal,",
			"2": "<sup>2</sup> ang Juda nangin-iya santuario, ang Israel iya ginharian.",
			"3": "<sup>3</sup> Ang dagat nakakita sini kag nalagyo, ang Jordan ginpaisul.",
			"4": "<sup>4</sup> Ang kabukiran naglulumpat subong sang mga carnero nga lalaki, ang magamay nga kabakoloran kaangay sang mga cordero.",
			"5": "<sup>5</sup> Ano bala ang nahanabu sa imo, O ikaw dagat, nga nagapalagyo ka? Ikaw Jordan, nga nagaisul ka?",
			"6": "<sup>6</sup> Kamo nga kabukiran, nga nagalulumpat kamo kaangay sang mga carnero nga lalaki? Kamo nga magamay nga kabakoloran, kaangay sang mga cordero?",
			"7": "<sup>7</sup> Magkurug, ikaw duta, sa atubangan sang Ginoo, sa atubangan sang Dios ni Jacob,",
			"8": "<sup>8</sup> nga nagbaylo sang igang pa danaw sang tubig, ang santikan pa tuburan sang mga tubig."
		},
		"115": {
			"1": "<sup>1</sup> Indi sa amon, O Ginoo, indi sa amon, kondi sa imo ngalan ihatag ang himaya, tungud sa imo malig-on nga paghigugma kag tungud sa imo kamatooran!",
			"2": "<sup>2</sup> Ngaa bala nga magsiling ang mga pungsud, “Diin na bala karon ang ila Dios?”",
			"3": "<sup>3</sup> Apang ang amon Dios yara sa mga langit; naghimo sia sang bisan ano nga nahamut-an niya.",
			"4": "<sup>4</sup> Ang ila mga diosdios mga pilak kag bulawan, buhat sang mga kamut sang mga tawo.",
			"5": "<sup>5</sup> May mga baba sila, apang wala nagahambal; may mga mata sila, apang indi makakita.",
			"6": "<sup>6</sup> May mga dulunggan sila, apang indi makabati; may mga ilong sila, apang indi makapanimaho.",
			"7": "<sup>7</sup> May mga kamut sila, apang indi makauyat; may mga tiil sila, apang indi makalakat; kag wala sila nagahambal paagi sa ila totonlan.",
			"8": "<sup>8</sup> Ang mga nagahimo sa ila manginkaangay sa ila; amo man ang tagsatagsa nga nagasalig sa ila.",
			"9": "<sup>9</sup> O Israel, salig ka sa Ginoo! Sia ila kabulig kag ila taming.",
			"10": "<sup>10</sup> O panimalay ni Aaron, salig kamo sa Ginoo! Sia ila kabulig kag ila taming.",
			"11": "<sup>11</sup> Kamo nga nagakahadluk sa Ginoo, magsalig sa Ginoo! Sia ila kabulig kag ila taming.",
			"12": "<sup>12</sup> Ang Ginoo madinumdumon sa amon; sia magapakamaayo sa amon; sia magapakamaayo sang panimalay ni Israel; sia magapakamaayo sang panimalay ni Aaron;",
			"13": "<sup>13</sup> sia magapakamaayo sa mga nagakahadluk sa Ginoo, tingub ang magamay kag dalagku.",
			"14": "<sup>14</sup> Padamuon kamo sang Ginoo sing labi kag labi pa, kamo kag ang inyo mga anak!",
			"15": "<sup>15</sup> Pinakamaayo kamo sang Ginoo, nga nagbuhat sang mga langit kag duta.",
			"16": "<sup>16</sup> Ang mga langit mga langit sang Ginoo, apang ang duta nahatag niya sa mga anak sang mga tawo.",
			"17": "<sup>17</sup> Ang mga minatay wala nagadayaw sa Ginoo, ukon ang bisan sin-o nga nagapanaug sa kalinong.",
			"18": "<sup>18</sup> Apang kita magapakamaayo sa Ginoo kutub sini nga tion kag tubtub sa gihapon. Dayawa ninyo ang Ginoo!"
		},
		"116": {
			"1": "<sup>1</sup> Ginahigugma ko ang Ginoo, bangud nga nagapamati sia sang akon tingug kag sang akon mga pag-ampo.",
			"2": "<sup>2</sup> Bangud nga ginlingig niya sa akon ang iya idulungug, busa magapanawag ako sa iya tubtub nga nagakabuhi ako.",
			"3": "<sup>3</sup> Nagsabud sa akon ang mga lubid sang kamatayon; ang mga kasakit sang Sheol nagdakup sa akon; nakakita ako sing kalisud kag kasubo.",
			"4": "<sup>4</sup> Niyan nagpanawag ako sa ngalan sang Ginoo: “O Ginoo, nagapakilooy ako sa imo, luwasa ang akon kalag!”",
			"5": "<sup>5</sup> Mainayohon ang Ginoo kag matarung; ang aton Dios maloloy-on.",
			"6": "<sup>6</sup> Ang Ginoo nagatipig sang bunayag; ginpaubus ako, kag ginluwas niya ako.",
			"7": "<sup>7</sup> Balik ka sa imo pagpahuway, O kalag ko; kay ang Ginoo nagmabuganaon sa imo.",
			"8": "<sup>8</sup> Kay ginluwas mo ang akon kalag sa kamatayon, ang akon mga mata sa mga luha, ang akon mga tiil sa pagkapukan;",
			"9": "<sup>9</sup> magalakat ako sa atubangan sang Ginoo sa duta sang mga buhi.",
			"10": "<sup>10</sup> Nagatoo ako, bisan magpamolong ako, “Ginpiotan ako sing daku”;",
			"11": "<sup>11</sup> nagsiling ako sa akon kadagmit, “Ang tanan nga tawo butigon.”",
			"12": "<sup>12</sup> Ano bala ang ihatag ko sa Ginoo tungud sa tanan niya nga kaayohan ayon sa akon?",
			"13": "<sup>13</sup> Magakuha ako sang tagayan sang kaluwasan kag magapanawag sa ngalan sang Ginoo,",
			"14": "<sup>14</sup> magabayad ako sang akon mga saad sa Ginoo sa atubangan sang iya bug-os nga katawohan.",
			"15": "<sup>15</sup> Bilidhon sa itololok sang Ginoo ang kamatayon sang iya mga balaan.",
			"16": "<sup>16</sup> O Ginoo, sa pagkamatuud ako imo alagad; ako imo alagad, ang anak nga lalaki sang imo ulipon nga babayi. Ginhubad mo ang akon mga gapus.",
			"17": "<sup>17</sup> Magadolot ako sa imo sang halad sang pagpasalamat kag magapanawag sa ngalan sang Ginoo.",
			"18": "<sup>18</sup> Magabayad ako sang akon mga saad sa Ginoo sa atubangan sang iya bug-os nga katawohan,",
			"19": "<sup>19</sup> sa mga luwang sang balay sang Ginoo, sa tunga nimo, O Jerusalem. Dayawa ninyo ang Ginoo!"
		},
		"117": {
			"1": "<sup>1</sup> O dayawa ang Ginoo, tanan kamo nga pungsud! Ibansag sia, tanan kamo nga mga katawohan!",
			"2": "<sup>2</sup> Kay ang iya malig-on nga paghigugma daku ayon sa aton; kag ang kamatooran sang Ginoo nagapadayon sa gihapon. Dayawa ninyo ang Ginoo!"
		},
		"118": {
			"1": "<sup>1</sup> O magpasalamat sa Ginoo, kay maayo sia; kay ang iya malig-on nga paghigugma nagapadayon sa gihapon!",
			"2": "<sup>2</sup> Magsiling karon ang Israel, “Ang iya malig-on nga paghigugma nagapadayon sa gihapon.”",
			"3": "<sup>3</sup> Magsiling karon ang panimalay ni Aaron, “Ang iya malig-on nga paghigugma nagapadayon sa gihapon.”",
			"4": "<sup>4</sup> Magsiling karon ang mga nagakahadluk sa Ginoo, “Ang iya malig-on nga paghigugma nagapadayon sa gihapon.”",
			"5": "<sup>5</sup> Gikan sa akon kasakitan nagpanawag ako sa Ginoo; ang Ginoo nagsabat sa akon kag nagbutang sa akon sa malapad nga duug.",
			"6": "<sup>6</sup> Kaupud sang Ginoo sa akon luyo wala ako sing kahadluk. Ano bala ang mahimo sang tawo sa akon?",
			"7": "<sup>7</sup> Ang Ginoo yari sa akon luyo sa pagbulig sa akon; busa makita ko ang akon handum sa mga nagadumut sa akon.",
			"8": "<sup>8</sup> Maayo pa nga magdangup sa Ginoo sang magsalig sa mga tawo.",
			"9": "<sup>9</sup> Maayo pa nga magdangup sa Ginoo sang magsalig sa mga principe.",
			"10": "<sup>10</sup> Ang tanan nga pungsud naglikup sa akon; sa ngalan sang Ginoo utdon ko sila!",
			"11": "<sup>11</sup> Ginlikupan, nila ako, ginlikupan nila ako; sa ngalan sang Ginoo utdon ko sila!",
			"12": "<sup>12</sup> Ginlikupan nila ako kaangay sang mga putyokan, ginapalong sila subong sang kalayo sang katonokan; sa ngalan sang Ginoo utdon ko sila!",
			"13": "<sup>13</sup> Gintiklod mo ako sing tama, agud nga mapukan ako, apang ang Ginoo nagtabang sa akon.",
			"14": "<sup>14</sup> Ang Ginoo kusug ko kag ambahanon; sia nangin-akon kaluwasan.",
			"15": "<sup>15</sup> Ang tingug sang kasadya kag kaluwasan yara sa mga layanglayang sang mga matarung: “Ang too sang Ginoo nagahimo sing maisganon,",
			"16": "<sup>16</sup> ang too nga kamut sang Ginoo ginabayaw, ang too nga kamut sang Ginoo nagahimo sing maisganon!”",
			"17": "<sup>17</sup> Indi ako mapatay, kondi mabuhi, kag magapahayag sang mga binuhatan sang Ginoo.",
			"18": "<sup>18</sup> Ginsilotan ako sing tama sang Ginoo, apang wala niya ako pag-itugyan sa kamatayon.",
			"19": "<sup>19</sup> Buksi sa akon ang mga gawang sang pagkamatarung, agud nga magasulud ako sa ila kag magapasalamat ako sa Ginoo.",
			"20": "<sup>20</sup> Amo ini ang gawang sang Ginoo; ang matarung magasulud sini.",
			"21": "<sup>21</sup> Magapasalamat ako sa imo kay ikaw nagsabat sa akon kag nangin-akon kaluwasan.",
			"22": "<sup>22</sup> Ang bato nga ginsikway sang mga manunukud nanginpangolo sang pamag-ang.",
			"23": "<sup>23</sup> Ini buhat sang Ginoo; makatilingala ini sa aton mga mata.",
			"24": "<sup>24</sup> Amo ini ang adlaw nga ginhimo sang Ginoo; kita magakalipay kag magakasadya sa sini.",
			"25": "<sup>25</sup> Luwasa kami, ginapakilooy namon sa imo, O Ginoo! O Ginoo, nagapakilooy kami sa imo, padala karon sing kauswagan!",
			"26": "<sup>26</sup> Bulahan ang nagakari sa ngalan sang Ginoo! Kami nagpakamaayo sa imo gikan sa balay sang Ginoo.",
			"27": "<sup>27</sup> Ang Ginoo amo ang Dios, kag sia naghatag sa aton sing kapawa. Igaid sang mga lubid ang halad, sa mga sungay sang halaran!",
			"28": "<sup>28</sup> Ikaw akon Dios, kag magapasalamat ako sa imo; ikaw akon Dios, pakataason ko ikaw.",
			"29": "<sup>29</sup> O pasalamat sa Ginoo, kay maayo sia; kay ang iya malig-on nga paghigugma nagapadayon sa gihapon!"
		},
		"119": {
			"1": "<sup>1</sup> Bulahan ang mga himpit sa dalanon, nga nagalakat sa kasogoan sang Ginoo!",
			"2": "<sup>2</sup> Bulahan ang mga nagabantay sang iya mga pagpamatuud, nga nagapangita sa iya sa bug-os nga tagiposoon,",
			"3": "<sup>3</sup> nga wala man nagahimo sing pagkadimatarung, kondi nagakalat sila sa iya mga dalanon!",
			"4": "<sup>4</sup> Ginsogo mo kami sang imo mga sogo nga pagbantayan namon sila sing makugihon.",
			"5": "<sup>5</sup> Kabay kuntani nga ang akon mga dalanon malig-on sa pagtuman sang imo mga palatukuran!",
			"6": "<sup>6</sup> Niyan indi ako mahuy-an, kon may pagtalupangud ako sa tanan mo nga sogo.",
			"7": "<sup>7</sup> Magapasalamat ako sa imo nga may pagkatadlong sa tagiposoon, kon maton-an ko ang imo matarung nga mga paghukom.",
			"8": "<sup>8</sup> Tumanon ko ang imo mga palatukuran; O indi ako pagbayai sing bug-os!",
			"9": "<sup>9</sup> Sa ano bala ang pamatan-on nga lalaki magpaninlo sa iya dalanon? Sa pagtalupangud dira sono sa imo polong.",
			"10": "<sup>10</sup> Sa bug-os ko nga tagiposoon ginapangita ko ikaw; O indi ako pagpatalanga gikan sa imo mga sogo!",
			"11": "<sup>11</sup> Ang imo polong gintipigan ko sa akon tagiposoon, agud nga indi ako makasala batok sa imo.",
			"12": "<sup>12</sup> Bulahan ikaw O Ginoo; tudloi ako sang imo mga palatukuran!",
			"13": "<sup>13</sup> Sa akon mga bibig ginpahayag ko ang tanan nga pagsolondan sang imo baba.",
			"14": "<sup>14</sup> Nagkalipay ako sa dalanon sang imo mga pagpamatuud subong sang sa tanan nga manggad.",
			"15": "<sup>15</sup> Magapamalandong ako sa imo mga sogo, kag may pagtalupangud sa imo mga dalanon.",
			"16": "<sup>16</sup> Magakalipay ako sa imo mga palatukuran; indi ko pagkalipatan ang imo polong!",
			"17": "<sup>17</sup> Maghisayo sing bugana sa imo alagad, agud nga mabuhi ako kag tumanon ko ang imo polong.",
			"18": "<sup>18</sup> Buksi ang akon mga mata, agud nga makakita ako sing makatilingala nga mga butang gikan sa imo kasogoan.",
			"19": "<sup>19</sup> Manlulugayaw ako sa duta; indi pagtagoa gikan sa akon ang imo mga sogo!",
			"20": "<sup>20</sup> Ang akon kalag nagakaboong tungud sang handum nga yara sa iya tungud sa imo mga pagsolondan sa tanan nga tion.",
			"21": "<sup>21</sup> Ginsabdong mo ang bugalon nga pinakamalaut, nga nagatalang gikan sa imo mga sogo;",
			"22": "<sup>22</sup> kuhaa sa akon ang kahuluy-an kag pagtamay, kay ginbantayan ko ang imo mga pagpamatuud.",
			"23": "<sup>23</sup> Ang mga principe man naglingkod kag naghambal batok sa akon, apang ang imo alagad nagpamalandong sa imo mga palatukuran.",
			"24": "<sup>24</sup> Ang imo mga pagpamatuud man akon kalipay, akon sila mga manuglaygay.",
			"25": "<sup>25</sup> Ang akon kalag nagatapik sa yab-ok; buhia ako sono sa imo polong!",
			"26": "<sup>26</sup> Ginpahayag ko ang akon mga dalanon, kag ginsabat mo ako; tudloi ako sang imo mga palatukuran!",
			"27": "<sup>27</sup> Pahangpa ako sang dalanon sang imo mga sogo, sa amo magapamalandong ako sa imo makatilingala nga mga binuhatan.",
			"28": "<sup>28</sup> Ang akon kalag nagakatunaw tungud sa kabug-atan; pabaskuga ako sono sa imo polong!",
			"29": "<sup>29</sup> Kuhaa sa akon ang dalanon sang kabutigan; kag hatagi ako sing mainayohon sang imo kasogoan!",
			"30": "<sup>30</sup> Ginpili ko ang dalanon sang pagkatutum, ang imo mga pagsolondan ginabutang ko sa akon atubangan.",
			"31": "<sup>31</sup> Nagakapyot ako sa imo mga pagpamatuud, O Ginoo; indi ako pagpakahuy-i!",
			"32": "<sup>32</sup> Dalaganon ko ang dalanon sang imo mga sogo kon padakuon mo ang akon tagiposoon!",
			"33": "<sup>33</sup> Tudloi ako, O Ginoo, sang dalanon sang imo mga palatukuran; kag bantayan ko ini tubtub sa katapusan.",
			"34": "<sup>34</sup> Hatagi ako sing paghangup, agud nga bantayan ko ang imo kasogoan kag tumanon ko ini sa bug-os ko nga tagiposoon.",
			"35": "<sup>35</sup> Palakta ako sa banas sang imo mga sogo, kay dira may kalipay ako.",
			"36": "<sup>36</sup> Pahuyuga ang akon tagiposoon sa imo mga pagpamatuud, kag indi sa pagkamahamkonon!",
			"37": "<sup>37</sup> Ipalayo ang akon mga mata sa pagtan-aw sing kadayawan; kag buhia ako sa imo mga dalanon.",
			"38": "<sup>38</sup> Pamatud-i sa imo alagad ang imo polong, nga nagakaigo sa kahadluk sa imo.",
			"39": "<sup>39</sup> Kuhaa ang akon kahuya nga ginakahadlukan ko; kay ang imo mga pagsolondan maayo.",
			"40": "<sup>40</sup> Yari karon, nahandum ko ang imo mga sogo; buhia ako sa imo pagkamatarung!",
			"41": "<sup>41</sup> Palambuta sa akon ang imo malig-on nga paghigugma, O Ginoo, ang imo kaluwasan sono sa imo polong;",
			"42": "<sup>42</sup> sa amo may isabat ako sa nagapakahuya sa akon, kay nagasalig ako sa imo polong.",
			"43": "<sup>43</sup> Kag indi pagkuhaa sing bug-os sa akon baba ang polong sang kamatooran, kay naglaum ako sa imo mga pagsolondan.",
			"44": "<sup>44</sup> Sa amo tumanon ko ang imo kasogoan sing dalayon, sa gihapon kag sa gihapon;",
			"45": "<sup>45</sup> kag magalakat ako sa kahilwayan, kay ginpangita ko ang imo sogo.",
			"46": "<sup>46</sup> Magapamolong man ako sang imo mga pagpamatuud sa atubangan sang mga hari, kag indi mahuy-an;",
			"47": "<sup>47</sup> kay magakalipay ako sa imo mga sogo, nga akon ginhigugma.",
			"48": "<sup>48</sup> Bayawon ko ang akon mga kamut man sa imo mga sogo, nga ginhigugma ko, kag magapamalandong ako sa imo mga palatukuran.",
			"49": "<sup>49</sup> Dumduma ang polong sa imo alagad, bangud nga ginpalaum mo ako.",
			"50": "<sup>50</sup> Ini amo ang akon kalipay sa akon kapipit-an kay ang imo polong nagbuhi sa akon.",
			"51": "<sup>51</sup> Ang bugalon nagyubit sing daku sa akon, apang wala ako magbulag sa imo kasogoan.",
			"52": "<sup>52</sup> Gindumdum ko ang imo mga pagsolondan gikan sa dumaan, O Ginoo, ginlipay ko ang akon kaugalingon.",
			"53": "<sup>53</sup> Masingkal nga alipungut nagdakup sa akon bangud sang malauton, nga nagbiya sang imo kasogoan.",
			"54": "<sup>54</sup> Ang imo mga palatukuran akon mga ambahanon sa balay sang akon pagpanlakatan.",
			"55": "<sup>55</sup> Gindumdum ko ang imo ngalan, O Ginoo, sa kagab-ihon, kag gintuman ang imo kasogoan.",
			"56": "<sup>56</sup> Ini akon naagum, bangud nga ginbantayan ko ang imo mga sogo.",
			"57": "<sup>57</sup> Ang Ginoo amo ang akon bahin; nagsiling ako nga tumanon ko ang imo mga polong.",
			"58": "<sup>58</sup> Ginpangabay ko ang imo kahamuut sa bug-os ko nga tagiposoon; magmaloloy-on ka sa akon sono sa imo polong.",
			"59": "<sup>59</sup> Naghunahuna ako sa akon mga dalanon, nagliso sang akon mga tiil sa imo mga pagpamatuud;",
			"60": "<sup>60</sup> nagdalidali ako kag wala magpalantang sa pagtuman sang imo mga sogo.",
			"61": "<sup>61</sup> Ang mga lubid sang mga malauton naggapus sa akon, apang wala ako malipat sang imo kasogoan.",
			"62": "<sup>62</sup> Sa tunga sang gab-i magabangon ako sa pagpasalamat sa imo, bangud sang imo matarung nga mga pagsolondan.",
			"63": "<sup>63</sup> Kaupud ako sang tanan nga nagakahadluk sa imo, sang mga nagatuman sang imo mga sogo.",
			"64": "<sup>64</sup> Ang duta, O Ginoo, puno sang imo malig-on nga paghigugma; tudloi ako sang imo mga palatukuran!",
			"65": "<sup>65</sup> Naghisayo ka sing maayo sa imo alagad, O Ginoo, sono sa imo polong.",
			"66": "<sup>66</sup> Tudloi ako sang maayo nga paghukom kag ihibalo, kay nagtoo ako sa imo mga sogo.",
			"67": "<sup>67</sup> Sa wala pa ako pagpapioti nagtalang ako; apang karon nagatuman ako sang imo polong.",
			"68": "<sup>68</sup> Maayo ka kag nagahimo sing maayo; tudloi ako sang imo mga palatukuran.",
			"69": "<sup>69</sup> Ang bugalon nagpahito sing kabutigan batok sa akon, sa bug-os ko nga tagiposoon bantayan ko ang imo mga sogo;",
			"70": "<sup>70</sup> ang ila tagiposoon matambok subong sang sibo, apang nagakalipay ako sa imo kasogoan.",
			"71": "<sup>71</sup> Maayo sa akon nga ginpapiotan ako, agud nga makatoon ako sang imo mga palatukuran.",
			"72": "<sup>72</sup> Ang kasogoan sang imo baba maayo pa sa akon sang linibo nga bulawan kag pilak.",
			"73": "<sup>73</sup> Ang imo mga kamut naghimo sa akon kag naghuman sa akon; hatagi ako sing paghangup agud nga makatoon ako sang imo mga sogo.",
			"74": "<sup>74</sup> Ang mga nagakahadluk sa imo makakita sa akon kag magkasadya, bangud nga naglaum ako sa imo polong.",
			"75": "<sup>75</sup> Nakilala ko, O Ginoo, nga ang imo mga paghukom matarung, kag nga sa pagkatutum ginpapiotan mo ako.",
			"76": "<sup>76</sup> Ang imo malig-on nga paghigugma mangin-akon kalipay sono sa imo polong sa imo alagad.",
			"77": "<sup>77</sup> Palambuta sa akon ang imo mahinoklogon nga mga kalooy, agud nga mabuhi ako; kay ang imo kasogoan amo ang akon kalipay.",
			"78": "<sup>78</sup> Mahuy-an ang mga bugalon, kay gindaug nila ako sing binutig; apang ako magapamalandong sa imo mga sogo.",
			"79": "<sup>79</sup> Mag-atubang sa akon ang mga nagakahadluk sa imo, agud nga magakilala sila sang imo mga pagpamatuud.",
			"80": "<sup>80</sup> Maghimpit ang akon tagiposoon sa imo mga palatukuran, agud nga indi ako mahuy-an.",
			"81": "<sup>81</sup> Ginapunaw ang akon kalag tungud sang imo kaluwasan; nagalaum ako sa imo polong.",
			"82": "<sup>82</sup> Ginalapyo ang akon mga mata tungud sang imo polong; nagasiling ako, “San-o mo bala ako lipayon?”",
			"83": "<sup>83</sup> Kay nanginkaangay ako sang panit nga sa alak sa asohan, apang wala ako malipat sang imo mga palatukuran.",
			"84": "<sup>84</sup> Pila pa bala ang mga adlaw sang imo alagad? San-o ka bala magahimo sing paghukom sa mga nagahingabut sa akon?",
			"85": "<sup>85</sup> Ang mga bugalon nagkutkut sing mga boho nga sa akon, nga indi sono sa imo kasogoan.",
			"86": "<sup>86</sup> Ang tanan mo nga sogo matutum; ginahingabut nila ako sing sayup; tabangi ako!",
			"87": "<sup>87</sup> Dali na lamang mapapas nila ako sa duta; apang ako wala magbiya sang imo mga sogo.",
			"88": "<sup>88</sup> Buhia ako sono sa imo malig-on nga paghigugma, sa amo tumanon ko ang mga pagpamatuud sang imo baba.",
			"89": "<sup>89</sup> Sa gihapon, O Ginoo, ang imo polong malig-on sa langit.",
			"90": "<sup>90</sup> Ang imo pagkatutum tubtub sa tanan nga kaliwatan; ginpalig-on mo ang duta, kag nagapadayon ini.",
			"91": "<sup>91</sup> Sila nagapadayon sa sini nga adlaw sono sa imo mga pagsolondan; kay ang tanan nga butang imo mga alagad.",
			"92": "<sup>92</sup> Kon wala ang imo kasogoan nangin-akon kalipay, nawala na ako kuntani sa akon kapipit-an.",
			"93": "<sup>93</sup> Indi ako nga mas-a malipat sang imo mga sogo; kay sa ila ginbuhi mo ako.",
			"94": "<sup>94</sup> Imo ako, luwasa ako; kay ginpangita ko ang imo mga sogo.",
			"95": "<sup>95</sup> Ang mga malauton nagpuut sa akon sa paglaglag sa akon; apang patugsilingan ko ang imo mga pagpamatuud.",
			"96": "<sup>96</sup> Nakita ko ang katapusan sang bug-os nga kahimpitan, apang ang imo sogo lakas kasangkad.",
			"97": "<sup>97</sup> O daw ano ang paghigugma ko sang imo kasogoan! Pamalandongan ko ini sa bug-os nga adlaw.",
			"98": "<sup>98</sup> Ang imo mga sogo nagahimo sa akon nga maalam pa sa akon mga kaaway, kay sila yari sa akon sa gihapon.",
			"99": "<sup>99</sup> May labi pa ako nga paghangup sa tanan ko nga manunudlo, kay ang imo mga pagpamatuud amo ang akon pamalandongan.",
			"100": "<sup>100</sup> Nagahangup ako sing labi pa sa mga tigulang, bangud nga ginbantayan ko ang imo mga sogo.",
			"101": "<sup>101</sup> Ginpunggan ko ang akon tiil gikan sa tagsa ka malaut nga dalanon, agud nga matuman ko ang imo polong.",
			"102": "<sup>102</sup> Wala ako maglipas gikan sa imo mga pagsolondan, kay gintudloan mo ako.",
			"103": "<sup>103</sup> Daw ano katam-is sang imo mga polong sa akon idilimdim, matam-is pa sa dugus sa akon baba!",
			"104": "<sup>104</sup> Tungud sa imo mga sogo nakaagum ako sing paghangup; busa ginadumtan ko ang tagsa ka dalanon nga dimatuud.",
			"105": "<sup>105</sup> Ang imo polong suga sa akon mga tiil kag kapawa sa akon banas.",
			"106": "<sup>106</sup> Nagsumpa ako kag nagpamatuud sini, nga tumanon ko ang imo matarung nga mga pagsolondan.",
			"107": "<sup>107</sup> Napiotan ako sing tama gid; buhia ako, O Ginoo, sono sa imo polong!",
			"108": "<sup>108</sup> Batona ang mga halad nga kinabubut-on sang akon baba, O Ginoo, kag tudloi ako sang imo mga pagsolondan.",
			"109": "<sup>109</sup> Ang akon kalag yari sing dalayon sa akon kamut, apang wala ako malipat sang imo kasogoan.",
			"110": "<sup>110</sup> Ang mga malauton nagbutang sing siod nga sa akon, apang wala ako magtalang sa imo mga sogo.",
			"111": "<sup>111</sup> Ang imo mga pagpamatuud ginkuha ko subong nga panublion sa gihapon; kay sila kasadya sang akon tagiposoon.",
			"112": "<sup>112</sup> Ginhuyug ko ang akon tagiposoon sa paghimo sang imo mga palatukuran sa gihapon, tubtub sa katapusan.",
			"113": "<sup>113</sup> Ginadumtan ko ang mga maduhaduhaon sing hunahuna, apang ginahigugma ko ang imo kasogoan.",
			"114": "<sup>114</sup> Ikaw ang akon palanagoan kag akon taming; nagalaum ako sa imo polong.",
			"115": "<sup>115</sup> Palayo sa akon, kamo nga mga manughimo sing malaut, agud nga makabantay ako sang mga sogo sang akon Dios.",
			"116": "<sup>116</sup> Sakdaga ako sono sa imo polong, agud nga mabuhi ako, kag indi ako pagpakahuy-i sang akon paglaum!",
			"117": "<sup>117</sup> Itib-ong ako, kag manginmalig-on ako kag may pagtalupangud ako sa imo mga palatukuran sing dalayon!",
			"118": "<sup>118</sup> Ginhimo mo nga wala sing pulus ang tanan nga nagasayup sa imo mga palatukuran; kay ang ila paglimbong kabutigan.",
			"119": "<sup>119</sup> Ginasikway mo ang tanan nga malauton sang duta kaangay sang bu-ay; busa ginahigugma ko ang imo mga pagpamatuud.",
			"120": "<sup>120</sup> Ang akon unud nagakurug sa kahadluk sa imo, kag nahadluk ako sa imo mga paghukom.",
			"121": "<sup>121</sup> Nakahimo ako sing katarungan kag pagkamatarung; indi ako pagbaya-i sa akon mga manugpigus.",
			"122": "<sup>122</sup> Manginkalig-onan ka sa imo alagad tungud sa kaayohan; indi ako pag-ipapigus sa mga bugalon.",
			"123": "<sup>123</sup> Ang akon mga mata ginalapyo tungud sa imo kaluwasan, kag tungud sang imo polong nga matarung.",
			"124": "<sup>124</sup> Maghisayo ka sa imo alagad sono sa imo malig-on nga paghigugma, kag tudloi ako sang imo mga palatukuran.",
			"125": "<sup>125</sup> Ako imo alagad; hatagi ako sing paghangup, agud nga mahibaloan ko ang imo mga pagpamatuud!",
			"126": "<sup>126</sup> Tion na sang Ginoo sa paghikot, kay ginpakawala sing pulus nila ang imo kasogoan.",
			"127": "<sup>127</sup> Busa ginahigugma ko ang imo mga sogo labaw sa bulawan, labaw sa bulawan nga bus-og.",
			"128": "<sup>128</sup> Busa ginakabig ko nga matarung ang tanan mong sogo nahanungud sa tanan nga butang; ginadumtan ko ang tagsa ka dalanon nga dimatuud.",
			"129": "<sup>129</sup> Ang imo mga pagpamatuud makatilingala; busa ginabantayan sila sang akon kalag.",
			"130": "<sup>130</sup> Ang pagbukas sang imo mga polong nagahatag sing kapawa; nagahatag ini sing paghangup sa bunayag.",
			"131": "<sup>131</sup> Gin-nganga ko sing daku ang akon baba kag ginhagal, kay ginhandum ko ang imo mga sogo.",
			"132": "<sup>132</sup> Liso ka sa akon kag kalooyi ako, subong sang kinabatasan mo nga paghimo sa mga nagahigugma sa imo ngalan.",
			"133": "<sup>133</sup> Lig-ona ang akon mga tikang sa imo polong, kag indi pagpagahuma sa akon ang bisan ano nga kalautan.",
			"134": "<sup>134</sup> Tubsa ako sa pagpigus sang tawo, sa amo tumanon ko ang imo mga sogo.",
			"135": "<sup>135</sup> Pasilaka ang imo nawung sa imo alagad, kag tudloi ako sang imo mga palatukuran.",
			"136": "<sup>136</sup> Mga ilig sang tubig nagailig sa akon mga mata, bangud nga wala sila nagatuman sang imo kasogoan.",
			"137": "<sup>137</sup> Matarung ka, O Ginoo, kag matadlong ang imo mga paghukom.",
			"138": "<sup>138</sup> Ginsogo mo ang imo mga pagpamatuud sa pagkamatarung kag totoo nga pagkatutum.",
			"139": "<sup>139</sup> Ang akon kakugi nagpapas sa akon, bangud nga ang akon mga kasumpung nalipat sang imo mga polong.",
			"140": "<sup>140</sup> Ang imo polong putli gid, busa nagahigugma sini ang imo alagad.",
			"141": "<sup>141</sup> Diotay kag hilikayan ako, apang wala ako malipat sang imo mga sogo.",
			"142": "<sup>142</sup> Ang imo pagkamatarung dayon nga pagkamatarung, kag ang imo kasogoan kamatooran.",
			"143": "<sup>143</sup> Ang kalisdanan kag kapaitan nagdakup sa akon, apang ang imo mga sogo akon kalipay.",
			"144": "<sup>144</sup> Ang imo mga pagpamatuud matarung sa gihapon; hatagi ako sing paghangup agud nga mabuhi ako.",
			"145": "<sup>145</sup> Nagpanawag ako sa bug-os ko nga tagiposoon; sabta ako, O Ginoo! Bantayan ko ang imo mga palatukuran.",
			"146": "<sup>146</sup> Nagpanawag ako sa imo; luwasa ako, kag tumanon ko ang imo mga pagpamatuud.",
			"147": "<sup>147</sup> Nagpaabut ako sang pamanagbanag sang kaagahon kag nagtuaw; naglaum ako sa imo mga polong.",
			"148": "<sup>148</sup> Ang akon mga mata nagpaabut sang mga pagpulaw sa kagab-ihon, agud nga makapamalandong ako sa imo polong.",
			"149": "<sup>149</sup> Pamatii ang akon tingug sono sa imo malig-on nga paghigugma; buhia ako, O Ginoo, sono sa imo mga pagsolondan.",
			"150": "<sup>150</sup> Nagapalapit sila nga nagasonod sa pagkamalaut; malayo sila sa imo kasogoan.",
			"151": "<sup>151</sup> Malapit ka, O Ginoo, kag ang tanan mong sogo kamatooran.",
			"152": "<sup>152</sup> Kutub sa dumaan nakahibalo ako gikan sa imo mga pagpamatuud nga gintukud mo sila sing dayon.",
			"153": "<sup>153</sup> Patugsilingi ang akon kapipit-an kag luwasa ako, kay wala ako nagakalipat sang imo kasogoan.",
			"154": "<sup>154</sup> Apini ang akon kasaba kag tubsa ako; buhia ako sono sa imo polong!",
			"155": "<sup>155</sup> Malayo sa malauton ang kaluwasan, kay wala sila nagapangita sang imo mga palatukuran.",
			"156": "<sup>156</sup> Dalagku ang imo mahinoklogon nga mga kalooy, O Ginoo; buhia ako sono sa imo mga pagsolondan.",
			"157": "<sup>157</sup> Madamu ang akon mga manughingabut kag ang akon mga kasumpung, apang wala ako magbulag sa imo mga pagpamatuud.",
			"158": "<sup>158</sup> Natan-aw ko ang mga maluibon kag nagkasubo, bangud nga wala sila magtuman sang imo polong.",
			"159": "<sup>159</sup> Talupangda kon daw ano ang paghigugma ko sang imo mga sogo! Buhia ako, O Ginoo, sono sa imo malig-on nga paghigugma.",
			"160": "<sup>160</sup> Ang kabug-osan sang imo polong kamatooran; kag ang tagsatagsa sang imo matarung nga mga pagsolondan nagapadayon sa gihapon.",
			"161": "<sup>161</sup> Ang mga principe naghingabut sa akon sa wala sing kabangdanan, apang ang akon tagiposoon nagatahud sa imo mga polong.",
			"162": "<sup>162</sup> Nagakalipay ako sa imo polong subong sa isa nga nakakita sing daku nga inagaw.",
			"163": "<sup>163</sup> Ginadumtan ko kag ginakangil-aran ang kabutigan, apang ginahigugma ko ang imo kasogoan.",
			"164": "<sup>164</sup> Makapito sa isa ka adlaw ginadayaw ko ikaw bangud sang imo matarung nga mga pagsolondan.",
			"165": "<sup>165</sup> May daku nga paghidait ang mga nagahigugma sang imo kasogoan; wala sila sing kahigayonan sa pagkasandad.",
			"166": "<sup>166</sup> Naglaum ako tungud sang imo kaluwasan, O Ginoo, kag nakahimo sang imo mga sogo.",
			"167": "<sup>167</sup> Ang akon kalag nagtuman sang imo mga pagpamatuud; ginahigugma ko sila sing lakas.",
			"168": "<sup>168</sup> Gintuman ko ang imo mga sogo kag ang imo mga pagpamatuud, kay ang tanan kong dalanon yara sa atubangan mo.",
			"169": "<sup>169</sup> Magpalapit sa atubangan mo ang akon pagtuaw, O Ginoo; hatagi ako sing paghangup sono sa imo polong!",
			"170": "<sup>170</sup> Maglambut sa atubangan mo ang akon pag-ampo; luwasa ako sono sa imo polong.",
			"171": "<sup>171</sup> Magmitlang ang akon mga bibig sing pagdayaw kay ikaw nagatudlo sa akon sang imo mga palatukuran.",
			"172": "<sup>172</sup> Mag-amba ang akon dila sang imo polong, kay ang tanan mong sogo pagkamatarung.",
			"173": "<sup>173</sup> Maghanda ang imo kamut sa pagtabang sa akon, kay ginpili ko ang imo mga sogo.",
			"174": "<sup>174</sup> Ginhandum ko ang imo kaluwasan, O Ginoo, kag ang imo kasogoan akon kalipay.",
			"175": "<sup>175</sup> Magkabuhi ang akon kalag, agud nga magadayaw sia sa imo, kag magbulig sa akon ang imo mga pagsolondan.",
			"176": "<sup>176</sup> Nagtalang ako kaangay sang nadula nga carnero; pangitaa ang imo alagad, kay wala ako nagakalipat sang imo mga sogo."
		},
		"120": {
			"1": "<sup>1</sup> Sa akon kasakitan nagtuaw ako sa Ginoo, agud nga sia magsabat sa akon:",
			"2": "<sup>2</sup> “Luwasa ang akon kalag, O Ginoo, sa mga bibig nga butigon, sa dila nga malimbongon.”",
			"3": "<sup>3</sup> Ano bala ang igahatag sa imo? Kag ano bala ang himoon pa sa imo, ikaw nga dila nga malimbongon?",
			"4": "<sup>4</sup> Matalum nga mga baslay sang gamhanan, nga may mga baga sang enebro!",
			"5": "<sup>5</sup> Kailo ako, nga nagapanlugayaw ako sa Mesec, nga nagapuyo ako sa tunga sang mga layanglayang sa Cedar!",
			"6": "<sup>6</sup> Ang akon kalag nagpuyo sing malawig upud sa nagadumut sang paghidait.",
			"7": "<sup>7</sup> Ako sa paghidait; apang sang nagpamolong ako, sila sa pag-inaway!"
		},
		"121": {
			"1": "<sup>1</sup> Bayawon ko ang akon mga mata sa mga bukid. Diin bala magagikan ang akon panabang?",
			"2": "<sup>2</sup> Ang akon bulig nagagikan sa Ginoo, nga naghimo sang langit kag duta.",
			"3": "<sup>3</sup> Indi sia magtugut nga mationg ang imo tiil, ang nagabantay sa imo indi pagtuyhon.",
			"4": "<sup>4</sup> Yari karon, ang nagabantay sang Israel indi tuyhon ukon magtolog.",
			"5": "<sup>5</sup> Ang Ginoo imo manugbantay; ang Ginoo imo handong sa imo kamut nga too.",
			"6": "<sup>6</sup> Ang adlaw indi magsamad sa imo sa adlawon, ukon ang bulan sa kagab-ihon.",
			"7": "<sup>7</sup> Ang Ginoo magabantay sa imo gikan sa tanan nga malaut; sia magabantay sang imo kalag.",
			"8": "<sup>8</sup> Ang Ginoo magabantay sang imo paggowa kag sang imo pagsulud kutub sini nga tion kag tubtub sa gihapon."
		},
		"122": {
			"1": "<sup>1</sup> Nagkasadya ako sang nagsiling sila sa akon, “Magkadto kita sa balay sang Ginoo!”",
			"2": "<sup>2</sup> Ang aton mga tiil nagatindug sa sakup sang imo mga gawang, O Jerusalem!",
			"3": "<sup>3</sup> Jerusalem, nga ginpatindug subong sang banwa nga nabilog sing tingub,",
			"4": "<sup>4</sup> diin nagataklad ang mga kabikahan, ang mga kabikahan sang Ginoo, nga sa pagsolondan tungud sa Israel, sa pagpasalamat sa ngalan sang Ginoo.",
			"5": "<sup>5</sup> Kay didto napahamtang ang mga trono sa paghukom, ang mga trono sang panimalay ni David.",
			"6": "<sup>6</sup> Pangamuyo tungud sa paghidait sang Jerusalem! “Magauswag ang mga nagahigugma sa imo!",
			"7": "<sup>7</sup> Magmay paghidait sa sulud sang imo mga kuta, kag kauswagan sa sulud sang imo mga palacio!”",
			"8": "<sup>8</sup> Tungud sa akon mga utud kag kaupdanan magasiling ako karon, “Magmay paghidait sa sulud nimo!”",
			"9": "<sup>9</sup> Tungud sa balay sang Ginoo nga aton Dios, magapangita ako sang kaayohan mo."
		},
		"123": {
			"1": "<sup>1</sup> Sa imo ginbayaw ko ang akon mga mata, O ikaw nga nagalingkod sa mga langit!",
			"2": "<sup>2</sup> Yari karon, subong sang mga mata sang mga alagad nagatolok sa kamut sang ila agalon, subong sang mga mata sang ulipon nga babayi sa kamut sang iya agalon nga babayi, sa amo ang aton mga mata nagatolok sa Ginoo nga aton Dios, tubtub nga malooy sia sa aton.",
			"3": "<sup>3</sup> Kalooyi kami, O Ginoo, kalooyi kami, kay puno kami sing lakas nga pagtamay.",
			"4": "<sup>4</sup> Ang amon kalag puno sing lakas sang pagyubit sang mga yara sa katawhayan, sang pagtamay sang mga bugalon."
		},
		"124": {
			"1": "<sup>1</sup> Kon wala kuntani ang Ginoo nga yara sa aton luyo, ang Israel magsiling karon—",
			"2": "<sup>2</sup> kon wala kuntani ang Ginoo nga yara sa aton luyo, sang nagtindug batok sa aton ang mga tawo,",
			"3": "<sup>3</sup> niyan kuntani nalamon nila kita sing buhi, sang nagdabdab ang ila kasingkal batok sa aton;",
			"4": "<sup>4</sup> niyan kuntani ang mga tubig nagtabon sa aton, kuntani ang ilig naglapaw sa aton kalag;",
			"5": "<sup>5</sup> niyan kuntani ang mga tubig nga bugalon naglapaw sa aton kalag.",
			"6": "<sup>6</sup> Pakamaayohon ang Ginoo, nga wala maghatag sa aton subong nga inagaw sa ila mga ngipon!",
			"7": "<sup>7</sup> Ang aton kalag nakapalagyo subong sang pispis gikan sa siod sang mga manugpamispis; ang siod nabugto, kag nakapalagyo kita.",
			"8": "<sup>8</sup> Ang aton bulig yara sa ngalan sang Ginoo, nga naghimo sang langit kag duta."
		},
		"125": {
			"1": "<sup>1</sup> Ang mga nagasalig sa Ginoo subong sila sang Bukid nga Sion, nga indi mationg, kondi nagapabilin sa gihapon.",
			"2": "<sup>2</sup> Subong nga ang kabukiran yara sa palibut sang Jerusalem, sa amo ang Ginoo yara sa palibut sang iya katawohan, kutub sini nga tion kag tubtub sa gihapon.",
			"3": "<sup>3</sup> Kay ang cetro sang pagkamalaut indi magtungtung sa bahin sang mga matarung, agud nga ang mga matarung indi magdawhat sang ila mga kamut sa kalautan.",
			"4": "<sup>4</sup> Himoa ang maayo, O Ginoo, sa mga maayo, kag sa mga matadlong sa ila mga tagiposoon!",
			"5": "<sup>5</sup> Apang nahanungud sa mga nagalipas sa ila mga dalanon nga tiko ang Ginoo magatuytuy sa ila upud sa mga manughikot sang kalautan! Ang paghidait manginsa Israel!"
		},
		"126": {
			"1": "<sup>1</sup> Sang ginpabalik sang Ginoo ang mga nagpauli sa Sion, kaangay kami sa mga nagdamgo.",
			"2": "<sup>2</sup> Niyan ang amon baba napuno sang kinadlaw, kag ang amon dila sang inamba; niyan nagsiling sila sa tunga sang mga pungsud, “Ang Ginoo nakahimo sing dalagku nga mga butang tungud sa ila.”",
			"3": "<sup>3</sup> Ang Ginoo nakahimo sing dalagku nga mga butang tungud sa aton; nga sa sini masadya kita.",
			"4": "<sup>4</sup> Pahaulii ang amon kabihagan, O Ginoo, subong sang mga ilig sa Bagatnan!",
			"5": "<sup>5</sup> Ang mga nagasab-ug sa mga luha magaani sa kalipay!",
			"6": "<sup>6</sup> Ang nagagowa kag nagahibi, nga nagadala sing binhi nga inugsab-ug, sa wala sing duhaduha magabalik nga may kalipay, nga nagadala sang iya mga linaylay."
		},
		"127": {
			"1": "<sup>1</sup> Kon indi ang Ginoo magpatindug sang balay, nagapangabudlay sa wala sing pulus ang mga nagapatindug sini. Kon indi ang Ginoo magbantay sang banwa, ang manugbantay nagapulaw lamang sa wala sing pulus.",
			"2": "<sup>2</sup> Awat lang sa inyo nga magbugtaw sa pagbangon, sa pagpahuway sing olihi, sa pagkaon sang kalan-on sang pagpangabudlay; kay sa amo nagahatag sia sa iya hinigugma sing katologon.",
			"3": "<sup>3</sup> Yari karon, ang mga anak panublion gikan sa Ginoo, kag ang bunga sang tiyan amo ang iya balus.",
			"4": "<sup>4</sup> Subong sang mga baslay sa kamut sang gamhanan nga tawo amo man ang mga anak sang pagkapamatan-on.",
			"5": "<sup>5</sup> Bulahan ang tawo nga ang iya baslayan puno sa ila! Indi sila mahuy-an kon magpakighambal sila sa ila mga kaaway sa sulud sang gawang."
		},
		"128": {
			"1": "<sup>1</sup> Bulahan ang tagsatagsa nga nagakahadluk sa Ginoo, nga nagalakat sa iya mga dalanon!",
			"2": "<sup>2</sup> Kay magakaon ka sang kinabudlayan sang imo mga kamut; manginmalipayon ka, kag manginmaayo ini sa imo.",
			"3": "<sup>3</sup> Ang imo asawa manginsubong sang mabungahon nga balagon sa nasulud gid nga mga bahin sang imo balay; ang imo mga anak kaangay sang mga tanum nga olivo sa palibut sang imo latok.",
			"4": "<sup>4</sup> Yari karon, sa sini pagpakamaayohon ang tawo nga nagakahadluk sa Ginoo.",
			"5": "<sup>5</sup> Pakamaayohon ka sang Ginoo gikan sa Sion! Makita mo ang kaayohan sang Jerusalem sa tanan nga adlaw sang imo kabuhi.",
			"6": "<sup>6</sup> Makita mo ang mga anak sang imo mga anak! Ang paghidait manginsa Israel!"
		},
		"129": {
			"1": "<sup>1</sup> “Sa madamu nga tion ginpapiotan nila ako kutub sa akon pagkapamatan-on,” ang Israel karon magsiling—",
			"2": "<sup>2</sup> “Sa madamu nga tion ginpapiotan nila ako kutub sa akon pagkapamatan-on, apang wala sila maglandas batok sa akon.",
			"3": "<sup>3</sup> Ang mga manug-arado nag-arado sa akon likod; ginpalawig nila ang ila mga idas.”",
			"4": "<sup>4</sup> Ang Ginoo matarung; gin-utud niya ang mga lubid sang malauton.",
			"5": "<sup>5</sup> Pakahuy-an sila kag patalikdon ang tanan nga nagadumut sa Sion!",
			"6": "<sup>6</sup> Manginsubong sila sang hilamon sa ibabaw sang atop, nga nagakalaya sa wala pa magtubo,",
			"7": "<sup>7</sup> nga sa sini ang manuggalab wala nagapuno sang iya kamut ukon sia nga nagabugkos sang mga linaylay sang iya sabak,",
			"8": "<sup>8</sup> kag ang mga nagalabay wala magsiling, “Ang pagpakamaayo sang Ginoo manginsa inyo! Ginapakamaayo namon kamo sa ngalan sang Ginoo!”"
		},
		"130": {
			"1": "<sup>1</sup> Gikan sa mga kadadalman nagtuaw ako sa imo, O Ginoo!",
			"2": "<sup>2</sup> Ginoo, pamatii ang akon tingug! Magmatalupangdon ang imo mga idulungug sa tingug sang akon mga pag-ampo!",
			"3": "<sup>3</sup> Kon ikaw, O Ginoo, magtanda sang kalautan, O Ginoo, sin-o bala ang makatindug?",
			"4": "<sup>4</sup> Apang may pagpatawad sa imo, agud nga kahadlukan ka.",
			"5": "<sup>5</sup> Nagahulat ako sa Ginoo, nagahulat ang akon kalag, kag sa iya polong nagalaum ako;",
			"6": "<sup>6</sup> ang akon kalag nagahulat sang Ginoo labi pa sa paghulat sang mga manugbantay tungud sa kaagahon, labi pa sa mga manugbantay tungud sa kaagahon.",
			"7": "<sup>7</sup> O Israel, maglaum sa Ginoo! Kay sa Ginoo may malig-on nga paghigugma, kag sa iya may bugana nga pagtubus.",
			"8": "<sup>8</sup> Kag magatubus sia sang Israel sa tanan niya nga kalautan."
		},
		"131": {
			"1": "<sup>1</sup> O Ginoo, ang akon tagiposoon indi palabilabihon, ukon ang akon mga mata matinaastaason; wala ako nagapasilabut sa mga butang nga dalagku kag tama ka makatilingala sa akon.",
			"2": "<sup>2</sup> Sa pagkamatuud ginpahipus kag ginpatinong ko ang akon kalag, kaangay sang nalutas nga bata upud sa iya iloy; kaangay sang nalutas nga bata ang akon kalag sa sulud nakon.",
			"3": "<sup>3</sup> O Israel, maglaum sa Ginoo kutub sini nga tion kag tubtub sa gihapon."
		},
		"132": {
			"1": "<sup>1</sup> O Ginoo, dumduma tungud kay David, ang bug-os niya nga kapipit-an;",
			"2": "<sup>2</sup> kon daw ano nga nagsumpa sia sa Ginoo kag nagsaad sa Makagagahum ni Jacob,",
			"3": "<sup>3</sup> “Indi ako magsulud sa kayangkayang sang akon balay ukon magsaka sa akon higdaan;",
			"4": "<sup>4</sup> indi ko paghatagan sing katologon ang akon mga mata ukon sing katuyo ang akon mga ilalakub,",
			"5": "<sup>5</sup> tubtub nga makakita ako sing duug nga sa Ginoo, isa ka kayangkayang nga sa Makagahum ni Jacob.”",
			"6": "<sup>6</sup> Yari karon, nakabati kami sini sa Efrata, nakita namon ini sa latagon sang kakahoyan.",
			"7": "<sup>7</sup> “Magasulud kami sa iya mga kayangkayang; magasimba kami sa iya palatungan!”",
			"8": "<sup>8</sup> Tindug, O Ginoo, pasulud sa imo palahuwayan, ikaw kag ang kaban sang imo kusug.",
			"9": "<sup>9</sup> Ang imo mga sacerdote papanaptan sing pagkamatarung, kag ang imo mga balaan magsinggit sa kalipay.",
			"10": "<sup>10</sup> Tungud kay David nga imo alagad indi pag-isikway ang nawung sang imo hinaplas.",
			"11": "<sup>11</sup> Ang Ginoo nagsumpa kay David sa kamatooran nga sia indi magtalikod sa sini: “Gikan sa bunga sang imo lawas magapahamtang ako sa imo trono.",
			"12": "<sup>12</sup> Kon ang imo mga anak magbantay sang akon katipan kag sang akon pagpamatuud nga itudlo ko sa ila, ang ila mga anak man magalingkod sa imo trono sa gihapon.”",
			"13": "<sup>13</sup> Kay ginpili sang Ginoo ang Sion; ginhandum niya ini nga iya puluy-an:",
			"14": "<sup>14</sup> “Ini akon palahuwayan sa gihapon; diri magapuyo ako, kay ginhandum ko ini.",
			"15": "<sup>15</sup> Pakamaayohon ko sing bugana ang iya kalan-on; busgon ko sing kalan-on ang iya imol.",
			"16": "<sup>16</sup> Ang iya mga sacerdote man panaptan ko sing kaluwasan, kag ang iya mga balaan magasinggit sing mabaskug sa kalipay.",
			"17": "<sup>17</sup> Didto pasalingsingon ko ang sungay ni David; nagtangdo ako sing suga nga sa akon hinaplas.",
			"18": "<sup>18</sup> Panaptan ko ang iya mga kaaway sing kahuya, apang sa iya kaugalingon magalambo ang iya purungpurung.”"
		},
		"133": {
			"1": "<sup>1</sup> Yari karon, daw ano kaayo kag daw ano katahum sang mag-ulutud nga magpuyo sing tingub sa paghiliusa!",
			"2": "<sup>2</sup> Kaangay ini sang bilidhon nga lana sa olo, nga nag-ilig sa bungut, sa bungut ni Aaron, nga nag-ilig sa liab sang iya mga panapton!",
			"3": "<sup>3</sup> Kaangay sang ton-og sang Hermon, nga nagailig sa mga bukid sang Sion! Kay didto ang Ginoo nagsogo sang pagpakamaayo, ang kabuhi nga sa gihapon."
		},
		"134": {
			"1": "<sup>1</sup> Yari karon, pakamaayoha ninyo ang Ginoo tanan kamo nga mga alagad sang Ginoo, nga sa kagab-ihon nagatindug sa balay sang Ginoo!",
			"2": "<sup>2</sup> Bayawa ang inyo mga kamut sa santuario, kag pakamaayoha ninyo ang Ginoo!",
			"3": "<sup>3</sup> Pakamaayohon kamo sang Ginoo gikan sa Sion, sia nga naghimo sang langit kag duta!"
		},
		"135": {
			"1": "<sup>1</sup> Dayawon ninyo ang Ginoo. Dayawa ninyo ang ngalan sang Ginoo, dayawa sia, O kamo nga mga alagad sang Ginoo,",
			"2": "<sup>2</sup> kamo nga nagatindug sa balay sang Ginoo, sa mga luwang sang balay sang amon Dios!",
			"3": "<sup>3</sup> Dayawa ninyo ang Ginoo, kay maayo ang Ginoo; mag-amba sing mga pagdayaw sa iya ngalan, kay matahum ini!",
			"4": "<sup>4</sup> Kay ang Ginoo nagpili kay Jacob nga sa iya gid, kay Israel nga iya kaugalingon.",
			"5": "<sup>5</sup> Kay nakilala ko nga ang Ginoo daku, kag ang Ginoo naton labaw sa tanan nga dios.",
			"6": "<sup>6</sup> Ang bisan ano nga nahamut-an sang Ginoo ina nahimo niya, sa langit kag sa duta, sa kadagatan kag sa tanan nga kadadalman.",
			"7": "<sup>7</sup> Sia nagapatub-ok sang mga usbong gikan sa mga ukbung sang duta, nga nagahimo sang mga kilat nga sa ulan kag nagapagowa sang hangin gikan sa iya mga bahandian.",
			"8": "<sup>8</sup> Sia nagpatay sang mga panganay sang Egipto, gikan sa tawo kag sa sapat;",
			"9": "<sup>9</sup> nga nagpadala sing mga tanda kag mga kalatingalahan sa tunga mo, O Egipto, kay Faraon kag sa tanan niyang alagad;",
			"10": "<sup>10</sup> nga naglaglag sing madamung pungsud kag nagpatay sing mga hari nga gamhanan,",
			"11": "<sup>11</sup> kay Sihon nga hari sang mga Amornon, kag kay Og nga hari sang Basan, kag sang tanan nga ginharian sang Canaan,",
			"12": "<sup>12</sup> kag naghatag sang ila duta nga panublion, panublion sa Israel nga iya katawohan.",
			"13": "<sup>13</sup> Ang imo ngalan, O Ginoo, nagapadayon sa gihapon, ang imo handumanan nga ngalan, O Ginoo, sa bug-os sang tanan nga kaliwatan.",
			"14": "<sup>14</sup> Kay hukman sang Ginoo ang iya katawohan, kag magmahinuklogon sa iya mga alagad.",
			"15": "<sup>15</sup> Ang mga diosdios sang mga pungsud pilak kag bulawan, ang buhat sang mga kamut sang mga tawo.",
			"16": "<sup>16</sup> May mga baba sila, apang wala sila nagahambal, may mga mata sila, apang indi makakita,",
			"17": "<sup>17</sup> may mga dulunggan sila, apang indi makabati, kag wala sing ginhawa sa ila mga baba.",
			"18": "<sup>18</sup> Ang mga nagahimo sa ila manginkaangay sa ila!— Hoo, ang tagsatagsa nga nagasalig sa ila!",
			"19": "<sup>19</sup> O panimalay ni Israel, pakamaayoha ninyo ang Ginoo! O panimalay ni Aaron, pakamaayoha ninyo ang Ginoo!",
			"20": "<sup>20</sup> O panimalay ni Levi, pakamaayoha ninyo ang Ginoo! Kamo nga nagakahadluk sa Ginoo, pakamaayoha ninyo ang Ginoo!",
			"21": "<sup>21</sup> Pakamaayohon ang Ginoo gikan sa Sion, nga nagapuyo sa Jerusalem! Dayawa ninyo ang Ginoo!"
		},
		"136": {
			"1": "<sup>1</sup> O magpasalamat sa Ginoo, kay maayo sia, kay ang iya malig-on nga paghigugma nagapadayon sa gihapon.",
			"2": "<sup>2</sup> O magpasalamat sa Dios sang mga dios, kay ang iya malig-on nga paghigugma nagapadayon sa gihapon.",
			"3": "<sup>3</sup> O magpasalamat sa Ginoo sang mga ginoo, kay ang iya malig-on nga paghigugma nagapadayon sa gihapon;",
			"4": "<sup>4</sup> sa iya nga amo lamang ang nagahimo sing dalagku nga mga katingalahan, kay ang iya malig-on nga paghigugma nagapadayon sa gihapon;",
			"5": "<sup>5</sup> sa iya nga paagi sa paghangup naghimo sang mga langit, kay ang iya malig-on nga paghigugma nagapadayon sa gihapon;",
			"6": "<sup>6</sup> sa iya nga nagahumlad sang duta sa ibabaw sang mga tubig, kay ang iya malig-on nga paghigugma nagapadayon sa gihapon;",
			"7": "<sup>7</sup> sa iya nga naghimo sang dalagku nga mga sulu, kay ang iya malig-on nga paghigugma nagapadayon sa gihapon;",
			"8": "<sup>8</sup> sang adlaw sa paggahum sa adlawon, kay ang iya malig-on nga paghigugma nagapadayon sa gihapon;",
			"9": "<sup>9</sup> sang bulan kag sang mga bitoon sa paggahum sa kagab-ihon, kay ang iya malig-on nga paghigugma nagapadayon sa gihapon;",
			"10": "<sup>10</sup> sa iya nga nagpatay sang Egipto sa iya mga panganay, kay ang iya malig-on nga paghigugma nagapadayon sa gihapon;",
			"11": "<sup>11</sup> kag nagpagowa sang Israel gikan sa tunga nila, kay ang iya malig-on nga paghigugma nagapadayon sa gihapon;",
			"12": "<sup>12</sup> sa makusug nga kamut kag sa inuntay nga butkon, kay ang iya malig-on nga paghigugma nagapadayon sa gihapon;",
			"13": "<sup>13</sup> sa iya nga nagpahawa sang Dagat nga Mapula, kay ang iya malig-on nga paghigugma nagapadayon sa gihapon;",
			"14": "<sup>14</sup> kag ginpatabok niya ang Israel sa tunga sini, kay ang iya malig-on nga paghigugma nagapadayon sa gihapon;",
			"15": "<sup>15</sup> apang gintaktak si Faraon kag ang iya kasoldadosan sa Dagat nga Mapula, kay ang iya malig-on nga paghigugma nagapadayon sa gihapon;",
			"16": "<sup>16</sup> sa iya nga nagtuytuy sang iya katawohan sa kamingawan, kay ang iya malig-on nga paghigugma nagapadayon sa gihapon;",
			"17": "<sup>17</sup> sa iya nga naglaglag sang dalagkung mga hari, kay ang iya malig-on nga paghigugma nagapadayon sa gihapon;",
			"18": "<sup>18</sup> kag nagpatay sang bantug nga mga hari, kay ang iya malig-on nga paghigugma nagapadayon sa gihapon;",
			"19": "<sup>19</sup> kay Sihon, nga hari sang mga Amornon, kay ang iya malig-on nga paghigugma nagapadayon sa gihapon;",
			"20": "<sup>20</sup> kag kay Og, nga hari sang Basan, kay ang iya malig-on nga paghigugma nagapadayon sa gihapon;",
			"21": "<sup>21</sup> kag naghatag sang ila duta nga panublion, kay ang iya malig-on nga paghigugma nagapadayon sa gihapon;",
			"22": "<sup>22</sup> ang panublion sang Israel nga iya alagad, kay ang iya malig-on nga paghigugma nagapadayon sa gihapon.",
			"23": "<sup>23</sup> Sia amo ang nagdumdum sa aton kubus nga kahimtangan, kay ang iya malig-on nga paghigugma nagapadayon sa gihapon;",
			"24": "<sup>24</sup> kag nagluwas sa aton sa aton mga kasumpung, kay ang iya malig-on nga paghigugma nagapadayon sa gihapon;",
			"25": "<sup>25</sup> nga nagahatag sing kalan-on sa tanan nga unud, kay ang iya malig-on nga paghigugma nagapadayon sa gihapon.",
			"26": "<sup>26</sup> O pasalamat sa Dios sang langit, kay ang iya malig-on nga paghigugma nagapadayon sa gihapon."
		},
		"137": {
			"1": "<sup>1</sup> Sa ubay sang mga suba sang Babilonia, didto naglingkod kami kag naghibi kami, sang nadumduman namon ang Sion.",
			"2": "<sup>2</sup> Sa mga sauce sa tunga niya ginbitay namon ang amon mga arpa.",
			"3": "<sup>3</sup> Kay didto ang mga nagbihag sa amon nagpangayo sa amon sing mga ambahanon, kag ang mga nagpabakho sa amon, nagpangayo sa amon sing kasadya, nga nagasiling, “Ambahi kami sing isa sang mga ambahanon sang Sion!”",
			"4": "<sup>4</sup> Paano bala ang pag-amba namon sang ambahanon sang Ginoo sa duta nga dumuloong?",
			"5": "<sup>5</sup> Kon malipat ako sa imo, O Jerusalem ang akon toong kamut magkalipat sang iya pagkasampaton!",
			"6": "<sup>6</sup> Ang akon dila magtapik sa akon ngalagngag, kon indi ako makadumdum sa imo, kon indi ko pagpasulabihon ang Jerusalem labaw sa akon pinasulabi nga kalipay!",
			"7": "<sup>7</sup> Dumduma, O Ginoo, batok sa mga anak ni Edom ang adlaw sang Jerusalem, nga sila nagasiling, “Laglaga sia, laglaga sia! Tubtub sa iya sadsaran!”",
			"8": "<sup>8</sup> O babaying anak sang Babilonia nga pagalaglagon! Bulahan ang magabalus sa imo subong sang ginhimo mo sa amon!",
			"9": "<sup>9</sup> Bulahan ang nagakuha kag nagabunggo sang imo mga magamay sa igang!"
		},
		"138": {
			"1": "<sup>1</sup> Magapasalamat ako sa imo, O Ginoo, sa bug-os kong tagiposoon; sa atubangan sang mga dios magaamba ako sing mga pagdayaw sa imo;",
			"2": "<sup>2</sup> magasimba ako nayon sa imo balaan nga templo kag magapasalamat sa imo ngalan tungud sang imo malig-on nga paghigugma kag sang imo kamatooran; kay ginpadaku mo ang imo polong labaw sa bug-os mong ngalan.",
			"3": "<sup>3</sup> Sa adlaw nga nagpanawag ako, ginsabat mo ako, ginpabakud mo ako sa kusug sang akon kalag.",
			"4": "<sup>4</sup> Ang tanan nga hari sang duta magapasalamat sa imo O Ginoo, kay nakabati sila sang mga polong sang imo baba;",
			"5": "<sup>5</sup> kag magaambahan sila sang mga dalanon sang Ginoo, kay daku ang himaya sang Ginoo.",
			"6": "<sup>6</sup> Kay bisan ang Ginoo mataas, apang sia nagatamud sa mga kubus; apang ang matinaastaason nakilala niya sa malayo.",
			"7": "<sup>7</sup> Bisan nagalakat ako sa tunga sang kalisdanan, ikaw magabuhi sa akon; ikaw magauntay sang imo kamut batok sa kasingkal sang akon mga kaaway, kag ang imo kamut nga too magaluwas sa akon.",
			"8": "<sup>8</sup> Ang Ginoo magahimpit sang nahanungud sa akon; ang imo malig-on nga paghigugma, O Ginoo, nagapadayon sa gihapon. Dili pagbayai ang binuhatan sang imo mga kamut."
		},
		"139": {
			"1": "<sup>1</sup> O Ginoo, nausisa mo ako kag nakilala ako!",
			"2": "<sup>2</sup> Nakilala mo ang akon paglingkod kag ang akon pagtindug; nahangpan mo kutub sa malayo ang akon hunahuna.",
			"3": "<sup>3</sup> Ikaw nagausisa sang akon banas kag sang akon paghigda, kag nakakilala sang tanan ko nga dalanon.",
			"4": "<sup>4</sup> Kay wala sing polong sa akon dila, kondi, yari karon, O Ginoo, ikaw nakahibalo sini sing bug-os.",
			"5": "<sup>5</sup> Nalikupan mo ako sa likod kag sa atubangan, kag ginabutang mo ang imo kamut sa akon.",
			"6": "<sup>6</sup> Ang amo nga ihibalo tama ka makatilingala sa akon; mataas ini, indi ako makalambut sini.",
			"7": "<sup>7</sup> Sa diin bala ako makadto palayo sa imo Espiritu? Ukon diin bala ako malagyo gikan sa imo atubangan?",
			"8": "<sup>8</sup> Kon magsaka ako sa langit, yadto ka didto! Kon maghigda ako sa Sheol, yadto ka didto!",
			"9": "<sup>9</sup> Kon gamiton ko ang mga pakpak sang kaagahon kag magpuyo sa kaukbungan gid sang dagat,",
			"10": "<sup>10</sup> bisan pa didto tuytuyan ako sang imo kamut, kag ang imo too nga kamut magakaput sa akon.",
			"11": "<sup>11</sup> Kon magsiling ako, “Sa pagkamatuud ang kadudulman lamang magatabon sa akon, kag ang kapawa sa palibut nakon manginkagab-ihon,”",
			"12": "<sup>12</sup> bisan ang kadudulman wala nagalipud sa imo, ang kagab-ihon nagabanaag subong sang adlawon; ang kadudulman kag ang kapawa alangay sa imo.",
			"13": "<sup>13</sup> Kay ikaw naghuman sang akon mga kasudlan, ginputus mo ako sa tiyan sang akon iloy.",
			"14": "<sup>14</sup> Magapasalamat ako sa imo, kay ginhimo ako sing makahalangawa kag makatilingala. Makatilingala ang imo mga binuhatan! Ang akon kalag nakakilala sing maayo sini;",
			"15": "<sup>15</sup> ang akon lawas wala matago sa imo, sang ginhimo ako sa tago, ginhikot sing mauti sa manubo gid nga mga duug sang duta.",
			"16": "<sup>16</sup> Ang imo mga mata nakakita sang akon wala mahuman nga kinaugali; sa imo tolon-an nasulat na sila tanan, ang mga adlaw nga ginpat-ud nga sa akon, bisan sang wala pa sila.",
			"17": "<sup>17</sup> Daw ano ka bilidhon man sa akon ang imo mga panghunahuna, O Dios! Daw ano kadaku ang kadamuon nila!",
			"18": "<sup>18</sup> Kon isipon ko sila, madamu pa sila sa balas. Kon magmata ako, yara pa ako upud sa imo.",
			"19": "<sup>19</sup> Sa pagkamatuud patyon mo ang malauton, O Dios, busa palayo sa akon kamo nga mga tawo nga makidugoon,",
			"20": "<sup>20</sup> kay nagapamolong sila sing malaut batok sa imo, kag ang imo mga kaaway nagagamit sa wala sing pulus sang imo ngalan!",
			"21": "<sup>21</sup> Wala bala ako nagadumut, O Ginoo, sa mga nagadumut sa imo? Kag wala bala ako nagakalisud sa mga nagatindug batok sa imo?",
			"22": "<sup>22</sup> Ginadumtan ko sila sa himpit nga pagdumut; sila nanginkaaway ko.",
			"23": "<sup>23</sup> Usisaa ako, O Dios, kag kilalaha ang akon tagiposoon! Tilawi ako kag kilalaha ang akon mga panghunahuna!",
			"24": "<sup>24</sup> Kag tan-awa kon may bisan ano nga malaut nga dalanon sa akon, kag tuytuyi ako sa dalan nga dayon!"
		},
		"140": {
			"1": "<sup>1</sup> Luwasa ako, O Ginoo, sa tawo nga malaut; tipigi ako gikan sa tawo nga malugus,",
			"2": "<sup>2</sup> nga nagapadugi sing mga kalainan sa ila tagiposoon, nagatipon sila sing tingub sa dalayon nga sa inaway.",
			"3": "<sup>3</sup> Ginpatalum nila ang ila mga dila kaangay sang man-ug, ang dalit sang man-ug nga dalitan yara sa idalum sang ila mga bibig.  Sela",
			"4": "<sup>4</sup> Bantayi ako, O Ginoo, gikan sa mga kamut sang malauton; tipigi ako gikan sa tawo nga malugus, nga may katuyoan sa pagpatalang sang akon mga tikang.",
			"5": "<sup>5</sup> Ang mga bugalon nagtago sing siod nga sa akon, kag sa mga gapus naghumlad sila sing batong sa ubay sang dalan nagbutang sila sing mga tiglapak nga sa akon. Sela",
			"6": "<sup>6</sup> Nagsiling ako sa Ginoo, Ikaw ang akon Dios; lingga, O Ginoo, ang tingug sang akon mga pag-ampo!",
			"7": "<sup>7</sup> O Ginoo, Ginoo ko, ang kusug sang akon kaluwasan, gintabonan mo ang akon olo sa adlaw sang inaway.",
			"8": "<sup>8</sup> Dili pag-itugut, O Ginoo, ang mga handum sang malauton; dili pagpasanyoga ang iya malaut nga padugi basi magpakataas sila! Sela",
			"9": "<sup>9</sup> Nahanungud sa pangolo sang nagalibut sa akon, magputus sa ila ang kalainan sang ila kaugalingon nga mga bibig!",
			"10": "<sup>10</sup> Maholog sa ila ang nagadabadaba nga mga baga! Pag-ipilak sila sa kalayo sa madalum nga mga boho, diin indi na sila magatindug!",
			"11": "<sup>11</sup> Ang malaut nga manughambal indi paglig-onon sa duta; ang malaut magapangita sang tawo nga malugus sa pagpukan sa iya!",
			"12": "<sup>12</sup> Ako nakahibalo nga ang Ginoo magaapin sang kasaba sang mga napiotan, kag katarungan sa mga nawad-an.",
			"13": "<sup>13</sup> Sa pagkamatuud ang mga matarung magapasalamat sa imo ngalan; ang mga matadlong magapuyo sa imo atubangan."
		},
		"141": {
			"1": "<sup>1</sup> O Ginoo, nagpanawag ako sa imo; dalidali sa akon! Lingga ang akon tingug, kon magtawag ako sa imo.",
			"2": "<sup>2</sup> Ang akon pangamuyo magtub-ok subong sang incienso sa atubangan mo, ang pagbayaw sang akon mga kamut subong sang halad sa kahaponon.",
			"3": "<sup>3</sup> Butangi sing bantay, O Ginoo, sa atubangan sang akon baba, bantayi ang ganhaan sang akon mga bibig!",
			"4": "<sup>4</sup> Indi pagpahuyoga ang akon tagiposoon sa bisan ano nga butang nga malaut, sa paghimo sing mga buhat sang pagkamalaut upud sa mga tawo nga nagabuhat sing kalautan; kag indi ako pagpakaona sang ila manamit nga mga pagkaon!",
			"5": "<sup>5</sup> Pasakita ukon pasabdonga ang matarung nga tawo sa akon sa kalolo, apang indi gid pag-ihidhid ang lana sang malauton sa akon olo; kay ang akon pangamuyo dalayon batok sa ila malaut nga mga binuhatan.",
			"6": "<sup>6</sup> Ang ila mga hukom ginahaboy sa mga kilid sang igang, kag magapamati sila sang akon mga polong kay sila matam-is.",
			"7": "<sup>7</sup> Subong sang isa nga nagaarado kag nagakihad sang duta, ang amon mga tul-an ginapaaplaag sa baba sang Sheol.",
			"8": "<sup>8</sup> Kay ang akon mga mata yara sa imo, O Ginoong Dios; sa imo nagdangup ako; indi pagbayai nga nakulabsan ang akon kalag!",
			"9": "<sup>9</sup> Ipahilayo ako sa siod nga ginabutang nila sa akon, kag sa mga tiglapak sang mga manughikot sang kalautan!",
			"10": "<sup>10</sup> Madakpan ang mga malauton sang ila mga batong, samtang nga ako makalikaw sini."
		},
		"142": {
			"1": "<sup>1</sup> Sa akon tingug nagatuaw ako sa Ginoo, sa akon tingug nagaampo ako sa Ginoo,",
			"2": "<sup>2</sup> ginaula ko ang akon yamo sa atubangan niya, ginapakita ko sa atubangan niya ang akon kalisdanan.",
			"3": "<sup>3</sup> Sang ginpunaw ang akon espiritu sa sulud nakon, nakilala mo ang akon banas! Sa dalan nga akon ginalaktan gintagoan nila sing siod nga sa akon.",
			"4": "<sup>4</sup> Toloka ang akon kamut nga too kag tan-awa, kay walay tawo nga nakakilala sa akon; wala na ako sing dalangpan, walay tawo nga nagasapak sa akon kalag.",
			"5": "<sup>5</sup> Nagtuaw ako sa imo, O Ginoo; nagsiling ako, Ikaw amo ang akon dalangpan, ang akon bahin sa duta sang mga buhi.",
			"6": "<sup>6</sup> Dungga ang akon pagtuaw; kay ginpaubus gid ako sing tama! Luwasa ako sa mga manughingabut sa akon; kay makusug pa sila sa akon!",
			"7": "<sup>7</sup> Pagowaa ang akon kalag sa bilanggoan, agud nga magpasalamat ako sa imo ngalan! Ang matarung magalikup sa akon; kay magahisayo ka sing bugana sa akon."
		},
		"143": {
			"1": "<sup>1</sup> Pamatii ang akon pangamuyo, O Ginoo; lingga ang akon mga pag-ampo! Sabta ako sa imo pagkatutum, sa imo pagkamatarung!",
			"2": "<sup>2</sup> Dili ka magsulud sa paghukom upud sa imo alagad; kay walay tawo nga nagakabuhi nga matarung sa imo itololok.",
			"3": "<sup>3</sup> Kay ginhingabut sang kaaway ang akon kalag; ginpukan niya sa duta ang akon kabuhi; ginpapuyo niya ako sa madulum nga mga duug subong sang mga dugay na napatay.",
			"4": "<sup>4</sup> Busa ang akon espiritu ginapunaw sa sulud nakon; mamingaw ang tagiposoon sa sulud nakon.",
			"5": "<sup>5</sup> Nakadumdum ako sang mga adlaw nga dumaan, nagapamalandong ako sang tanan mong hinimoan; nagapanghunahuna ako sang binuhatan sang imo mga kamut.",
			"6": "<sup>6</sup> Ginauntay ko ang akon mga kamut sa imo; ang akon kalag ginauhaw sa imo subong sang duta nga kigas. Sela",
			"7": "<sup>7</sup> Dalidali sa pagsabat sa akon, O Ginoo! Nagakalipong ang akon espiritu! Dili pagtagoa sa akon ang imo nawung, basi manginkaangay ako sang mga nagapanaug sa Boho.",
			"8": "<sup>8</sup> Papamatia ako sa kaagahon sang imo malig-on nga paghigugma, kay sa imo nagasalig ako. Pakilalaha ako sang dalan nga akon dapat laktan, kay ginabayaw ko ang akon kalag sa imo.",
			"9": "<sup>9</sup> Luwasa ako, O Ginoo, sa akon mga kaaway! Nagadangup ako sa imo nga tagoon ako!",
			"10": "<sup>10</sup> Tudloi ako sa paghimo sang imo kabubut-on, kay ikaw amo ang akon Dios! Ang imo maayong Espiritu magtuytuy sa akon sa duta sang pagkatadlong!",
			"11": "<sup>11</sup> Buhia ako, O Ginoo, tungud sa imo ngalan! Sa imo pagkamatarung kuhaa ako sa kalisdanan!",
			"12": "<sup>12</sup> Kag sa imo malig-on nga paghigugma utda ang akon mga kaaway, kag laglaga tanan sila nga nagapapiot sang akon kalag, kay ako imo alagad."
		},
		"144": {
			"1": "<sup>1</sup> Pakamaayohon ang Ginoo, nga akon igang, nga nagatudlo sang akon mga kamut sa pagpakig-away, kag sang akon mga tudlo sa pag-away;",
			"2": "<sup>2</sup> ang akon malig-on nga paghigugma kag akon kuta, ang akon mataas nga torre kag akon manluluwas, ang akon taming diin nagadangup ako, nga nagapasakup sang akon katawohan sa idalum nakon.",
			"3": "<sup>3</sup> O Ginoo, ano bala ang tawo nga ginakilala mo sia, ukon ang anak sang tawo nga ginadumdum mo sia?",
			"4": "<sup>4</sup> Ang tawo kaangay sa kadayawan, ang iya mga adlaw subong sang landong nga nagataliwan.",
			"5": "<sup>5</sup> Pabuyuka ang imo kalangitan, O Ginoo, kag panaug ka! Tanduga ang kabukiran kag magaaso sila!",
			"6": "<sup>6</sup> Maghaboy sing kilat kag palaptaha sila, ipana ang imo mga baslay kag dauga sila!",
			"7": "<sup>7</sup> Untaya ang imo mga kamut kutub sa ibabaw, sagupa ako kag luwasa ako sa dalagkung mga tubig, gikan sa kamut sang mga dumuloong,",
			"8": "<sup>8</sup> nga ang ila baba nagapamolong sing limbong, kag ang ila too nga kamut amo ang too nga kamut sang pagkadimatuud.",
			"9": "<sup>9</sup> Magaamba ako sing bag-ong ambahanon sa imo, O Dios; sa salterio nga may napulo ka cuerdas magaamba ako sing mga pagdayaw sa imo,",
			"10": "<sup>10</sup> ikaw amo ang nagahatag sing kaluwasan sa mga hari, nga nagasagup kay David nga imo alagad.",
			"11": "<sup>11</sup> Sagupa ako sa mahaliton nga espada, kag luwasa ako sa kamut sang mga dumuloong, nga ang ila baba nagapamolong sing limbong, kag ang ila toong kamut amo ang toong kamut sang pagkadimatuud.",
			"12": "<sup>12</sup> Ang amon mga anak nga lalaki sa ila pagkapamatan-on manginsubong sang malambu nga mga tanum, ang amon mga anak nga babayi manginsubong sang mga bato nga pamag-ang nga nabasbasan sono sa dagway sang palacio;",
			"13": "<sup>13</sup> ang amon mga damisag puno, nga nagaaman sang tanan nga bagay sang nasuput; ang amon mga carnero nagabata sing linibo kag linaksa sa amon mga latagon;",
			"14": "<sup>14</sup> ang amon kabakahan ginalulanan sing maayo, wala sing pagguhab kag wala sing pagginowa; walay pagsinggit sa amon mga dalan!",
			"15": "<sup>15</sup> Bulahan ang katawohan nga yara sa among kahimtangan! Bulahan ang katawohan nga ang ila Dios amo ang Ginoo!"
		},
		"145": {
			"1": "<sup>1</sup> Dayawon ko ikaw, Dios nakon, O Hari nakon, kag pakamaayohon ko ang imo ngalan sa gihapon kag sa gihapon.",
			"2": "<sup>2</sup> Sa tagsa ka adlaw pakamaayohon ko ikaw, kag dayawon ko ang imo ngalan sa gihapon kag sa gihapon.",
			"3": "<sup>3</sup> Daku ang Ginoo, kag dayawon sing daku, kag ang iya pagkadaku dimatungkad.",
			"4": "<sup>4</sup> Ang isa ka kaliwatan magadayaw sang imo mga binuhatan sa isa, kag magapahayag sang imo gamhanan nga mga buhat.",
			"5": "<sup>5</sup> Sang mahimayaon nga pagkahari sang imo kadungganan, kag sang imo makatilingala nga mga binuhatan, magapamalandong ako.",
			"6": "<sup>6</sup> Ang mga tawo magapamolong sang gahum sang imo makakulugmat nga mga binuhatan, kag ako magapahayag sang imo pagkadaku.",
			"7": "<sup>7</sup> Ibungat nila ang handumanan sang imo dakung pagkaayo, kag magaamba sang imo pagkamatarung.",
			"8": "<sup>8</sup> Ang Ginoo mainayohon kag maloloy-on, makuli sa pagpangakig kag daku sa malig-on nga paghigugma.",
			"9": "<sup>9</sup> Ang Ginoo maayo sa tanan, kag ang iya mahinoklogon nga mga kalooy sa ibabaw sang iya tanan nga binuhatan.",
			"10": "<sup>10</sup> Ang tanan mong binuhatan magapasalamat sa imo, O Ginoo, kag ang imo mga balaan magapakamaayo sa imo!",
			"11": "<sup>11</sup> Magapamolong sila sang himaya sang imo ginharian, kag magahambal sang imo gahum,",
			"12": "<sup>12</sup> sa pagpakilala sa mga anak sang mga tawo sang iya gamhanan nga mga buhat, kag sang himaya sang pagkahari sang iya ginharian.",
			"13": "<sup>13</sup> Ang imo ginharian dayon nga ginharian, kag ang imo ginsakpan nagapadayon sa tanan nga kaliwatan.",
			"14": "<sup>14</sup> Ang Ginoo nagapatindug sang tanan nga nagakapukan, kag nagapabangon sang tanan nga nagadunguk.",
			"15": "<sup>15</sup> Ang mga mata sang tanan nagahulat sa imo, kag ginahatagan mo sila sang ila kalan-on sa nagakaigo nga panag-on.",
			"16": "<sup>16</sup> Ginahumlad mo ang imo kamut, ginabusug ang handum sang tagsa ka butang nga buhi.",
			"17": "<sup>17</sup> Ang Ginoo matarung sa tanan niyang dalanon, kag mainayohon sa tanan niyang binuhatan.",
			"18": "<sup>18</sup> Ang Ginoo malapit sa tanan nga nagapanawag sa iya, sa tanan nga nagapanawag sa iya sa kamatooran.",
			"19": "<sup>19</sup> Tumanon niya ang handum sang mga nagakahadluk sa iya, pamatian man niya ang ila pagtuaw, kag luwason sila.",
			"20": "<sup>20</sup> Ang Ginoo nagatipig sang tanan nga nagahigugma sa iya; apang ang tanan nga malauton laglagon niya.",
			"21": "<sup>21</sup> Ang akon baba magapamolong sang pagdayaw sa Ginoo, kag magpakamaayo ang tanan nga unud sang iya balaan nga ngalan sa gihapon kag sa gihapon."
		},
		"146": {
			"1": "<sup>1</sup> Dayawa ninyo ang Ginoo! Dayawa ang Ginoo, O kalag ko!",
			"2": "<sup>2</sup> Samtang nga nagakabuhi ako dayawon ko ang Ginoo; magaamba ako sing mga pagdayaw sa akon Dios sa nagakabuhi ako.",
			"3": "<sup>3</sup> Dili kamo magsalig sa mga principe, ukon sa anak sang tawo, nga sa iya wala sing bulig.",
			"4": "<sup>4</sup> Kon maggowa ang iya ginhawa nagabalik sia sa iya duta; sa amo nga adlaw nagakawala ang iya mga hunahuna.",
			"5": "<sup>5</sup> Bulahan sia nga ang iya kabulig amo ang Dios ni Jacob, nga ang iya paglaum yara sa Ginoo nga iya Dios,",
			"6": "<sup>6</sup> nga naghimo sang langit kag duta, sang dagat, kag sang tanan nga yara sa ila; nga nagabantay sang kamatooran sa gihapon;",
			"7": "<sup>7</sup> nga nagahikot sing katarungan sa pinigus; nga nagahatag sing kalan-on sa mga gutum. Ang Ginoo nagabuhi sang mga binilanggo;",
			"8": "<sup>8</sup> ang Ginoo nagapamuklat sang mga mata sang bulag. Ang Ginoo nagabangon sang nagadunguk; ang Ginoo nagahigugma sang matarung.",
			"9": "<sup>9</sup> Ang Ginoo nagatipig sang mga manlulugayaw, ginasakdag niya ang ilo kag balo nga babayi; apang ang dalanon sang malauton ginapabaliskad niya.",
			"10": "<sup>10</sup> Ang Ginoo magahari sa gihapon, ang imo Dios, O Sion, sa tanan nga kaliwatan. Dayawa ninyo ang Ginoo!"
		},
		"147": {
			"1": "<sup>1</sup> Dayawa ninyo ang Ginoo! Kay maayo ang pag-amba sing pagdayaw sa aton Dios; kay matahum ini, kag magayon ang pagdayaw.",
			"2": "<sup>2</sup> Ang Ginoo nagapatindug sang Jerusalem; ginatipon niya sing tingub ang mga sinobol sang Israel.",
			"3": "<sup>3</sup> Ginaayo niya ang boong sa tagiposoon, kag nagabugkos sang ila mga pilas.",
			"4": "<sup>4</sup> Ginaisip niya ang kadamuon sang mga bitoon, ginatawag niya sila tanan sa ila mga ngalan.",
			"5": "<sup>5</sup> Daku ang aton Ginoo, kag gamhanan sa gahum; ang iya paghangup wala sing katubtuban.",
			"6": "<sup>6</sup> Ang Ginoo nagabayaw sang mapainubuson, ginapaubus niya ang malauton tubtub sa duta.",
			"7": "<sup>7</sup> Amba sa Ginoo nga may pagpasalamat; amba sing mga pagdayaw nga may arpa sa aton Dios!",
			"8": "<sup>8</sup> Sia nagatabon sang kalangitan sing mga gal-um, sia nagaaman sing ulan nga sa duta, sia nagapatubo sing hilamon sa kabukiran.",
			"9": "<sup>9</sup> Sia nagahatag sa mga sapat sang ila kalan-on, kag sa kuyabog sang mga uwak nga nagaiyak.",
			"10": "<sup>10</sup> Wala sia nagakalipay sa kusug sang kabayo, wala sia mahamuut sa mga batiis sang tawo;",
			"11": "<sup>11</sup> apang nagakahamuut ang Ginoo sa mga nagakahadluk sa iya, sa ila nga nagalaum sa iya malig-on nga paghigugma.",
			"12": "<sup>12</sup> Dayawa ang Ginoo, O Jerusalem! Dayawa ang imo Dios, O Sion!",
			"13": "<sup>13</sup> Kay ginabakud niya ang mga pintal sang imo mga gawang; ginpakamaayo niya ang imo mga anak sa sulud nimo.",
			"14": "<sup>14</sup> Nagapakighidait sia sa imo mga ginsakpan; nagapuno sia sa imo sang pili gid sang trigo.",
			"15": "<sup>15</sup> Sia nagapadala sang iya sogo sa duta; ang iya polong nagadalagan sing madasig gid.",
			"16": "<sup>16</sup> Sia nagahatag sang nieve kaangay sang bulbul nga maputi; sia nagawasaag sang yab-ok nga hielo kaangay sang abo.",
			"17": "<sup>17</sup> Ginapilak niya ang hielo kaangay sang mga tinipiktipik; sin-o bala ang makatindug sa atubangan sang iya tugnaw?",
			"18": "<sup>18</sup> Nagapadala sia sang iya polong, kag nagatunaw sa ila; ginapahuyup niya ang iya hangin, kag nagailig ang mga tubig.",
			"19": "<sup>19</sup> Ginapakita niya ang iya polong kay Jacob, ang iya mga palatukuran kag ang iya mga pagsolondan kay Israel.",
			"20": "<sup>20</sup> Wala sia maghisayo sing subong sa bisan ano nga pungsud; sang iya mga pagsolondan wala sila makahibalo. Dayawa ninyo ang Ginoo!"
		},
		"148": {
			"1": "<sup>1</sup> Dayawa ninyo ang Ginoo! Dayawa ninyo ang Ginoo kutub sa kalangitan, dayawa sia sa mga kataasan!",
			"2": "<sup>2</sup> Dayawa ninyo sia, tanan nga iya manugtunda, dayawa ninyo sia, tanan nga iya kasoldadosan!",
			"3": "<sup>3</sup> Dayawa ninyo sia, adlaw kag bulan, dayawa sia, kamo tanan nga bitoon sang kapawa!",
			"4": "<sup>4</sup> Dayawa sia, kamo kalangitan sang kalangitan, kag kamo nga mga tubig nga yara sa ibabaw sang kalangitan!",
			"5": "<sup>5</sup> Magdayaw sila sang ngalan sang Ginoo! Kay nagsogo sia kag natuga sila.",
			"6": "<sup>6</sup> Gintukud man niya sila sa gihapon kag sa gihapon; naghimo sia sing mando nga indi magtaliwan.",
			"7": "<sup>7</sup> Dayawa ang Ginoo kutub sa duta, kamo nga mga gadya kag tanan nga kadadalman,",
			"8": "<sup>8</sup> kalayo kag hielo, nga daw bato, nieve kag alisngaw, mamadlus nga hangin, nga nagatuman sang iya polong!",
			"9": "<sup>9</sup> Kabukiran kag tanan nga kabakoloran, mabungahon nga kakahoyan kag tanan nga cedro!",
			"10": "<sup>10</sup> Mga kasapatan kag tanan nga kahayupan, nagasaug nga mga butang kag nagalupad nga kapispisan!",
			"11": "<sup>11</sup> Mga hari sang duta kag tanan nga mga katawohan, mga principe kag tanan nga hukom sang duta!",
			"12": "<sup>12</sup> Mga pamatan-on nga lalaki kag mga ulay, mga tigulang nga lalaki kag mga bata!",
			"13": "<sup>13</sup> Magdayaw sila sang ngalan sang Ginoo, kay ang iya ngalan lamang amo ang ginapakataas; ang iya himaya yara sa ibabaw sang duta kag sang mga langit.",
			"14": "<sup>14</sup> Ginbayaw niya ang sungay sang iya katawohan, ang pagdayaw sang tanan niyang balaan, sang katawohan sang Israel nga malapit sa iya. Dayawa ninyo ang Ginoo!"
		},
		"149": {
			"1": "<sup>1</sup> Dayawa ninyo ang Ginoo! Amba sa Ginoo sing bag-ong ambahanon, sang iya pagdayaw sa katilingban sang mga balaan!",
			"2": "<sup>2</sup> Magkalipay ang Israel sa iya Magbubuhat, magkalipay ang mga anak sang Sion sa ila Hari!",
			"3": "<sup>3</sup> Magdayaw sila sa iya ngalan sa sinaut, mag-amba sila sing mga pagdayaw sa iya nga may pandereta kag arpa!",
			"4": "<sup>4</sup> Kay ang Ginoo nagakahamuut sa iya katawohan; magapatahum sia sang mapainubuson sa kaluwasan.",
			"5": "<sup>5</sup> Magkalipay nga may himaya ang mga balaan; mag-amba sila nga may kalipay sa ila mga higdaan.",
			"6": "<sup>6</sup> Ang mataas nga mga pagdayaw sa Dios manginsa ila mga baba kag ang duha sing sulab nga espada sa ila mga kamut,",
			"7": "<sup>7</sup> sa paghikot sing pagtimalus sa mga pungsud kag mga silot sa mga katawohan,",
			"8": "<sup>8</sup> sa paggapus sang ila mga hari sing mga talikala kag sang ila mga dungganon sing mga grilyos nga salsalon,",
			"9": "<sup>9</sup> sa paghikot sa ila sa buhat sang sinulat nga paghukom! Ini nga kadungganan iya sang tanan niyang balaan. Dayawa ninyo ang Ginoo."
		},
		"150": {
			"1": "<sup>1</sup> Dayawa ninyo ang Ginoo! Dayawa ang Dios sa iya santuario; dayawa sia sa kahawaan sang iya gahum!",
			"2": "<sup>2</sup> Dayawa sia tungud sang iya gamhanan nga mga buhat; dayawa sia sono sa pagkahalangdon sang iya pagkadaku!",
			"3": "<sup>3</sup> Dayawa sia sa tonog sang budyong; dayawa sia sa salterio kag arpa!",
			"4": "<sup>4</sup> Dayawa sia nga may pandereta kag sinaut; dayawa sia sa mga tulunggon nga may mga cuerdas kag sa lantoy!",
			"5": "<sup>5</sup> Dayawa sia nga may mga apiping nga matagsing; dayawa sia nga may mga apiping nga mataas sing tonog!",
			"6": "<sup>6</sup> Ang tagsa ka butang nga may ginhawa magdayaw sa Ginoo! Dayawa ninyo ang Ginoo!"
		}
	}
};
module.exports = book;